༄༅།། བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: WOOEGS1017328 ImageGroup: 100EGS1017330
LCCN: n/a ISBN: n/a
Title:
 ལམ་སྟོན་སྒྲོན་མེའི་ཕྲེང་བ་
lam ston sgron me'i phreng ba
Author:
||n/a
Descriptor: In/a
Original Publication :
Place: n/a
Publisher:
Date:
Volume:
Total Volumes:
TBRC Pages:
Introductory Pages:
Text Pages: n/a
Scanning Information: Scanned at M /S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006.

༔ ལམ་སྟོན་ཁྲོད་མེའི་ཕྲེང་བ་ད
དེབ་གཉིས་པ།
དྲིས་ལན་གྱི་དེབ་དང་པོ།
བཞུགས་གར་ཀིརྟིའི་བྱེས་པ་གྲྭ་ཚང་གི་ཆེས་མཐོའི་བོད་ཀྱི་རིག་གནསཾ་
སློབ་གཉེར་ཁང་ནས་འགྲིམས་སྤེལ་བྱས་ད

སྔོན་གླེང༌།
༄༅། འཛམ་གླིང་སྤྱི་དང་ཡང་སྒོས་བོད་མི་རིགས་བསྟན་པ་ཆབ་སྲིད་དང་བཅས་
པ་ཆགས་འཇིག་གི་གནད་དོན་དང་འབྲེལ་བའི་བོད་ཀྱི་ཐུན་མོང་དང་ཐུན་མོང་མ་
ཡིན་པའི་རིག་པའི་གཞུང་ལུགས་དག་ལ་སྦྱངས་པ་ནན་ཟབ་བྱས་ཏེ། ཉམས་པ་
སོར་ཆུད་དང་ད་ཡོད་རྒྱུན་འཛིན་གྱི་ཐོག་ནས་དར་སྤེལ་གཏོང་དགོས་པ་ནི་རང་
ཅག་འགྲོ་བ་མི་ཡིན་པ་དང་། ལྷག་པར་བོད་མི་ཞིག་ཡིན་པའི་ཆ་ནས་རང་ཅག་
གི་འགན་འཁྲི་གཡོལ་དུ་མེད་པ་ཞིག་ཏུ་གྱུར་ཡོད། སྦྱང་བྱའི་གཞུང་ལུགས་ལ་
རྒྱ་ཆེ་གཏིང་ཟབ་ཀྱི་རང་བཞིན་ལྡན་པར་བརྟེན་སློབ་སྦྱོང་གི་ཐབས་ལམ་གཅིག་ཙམ་
གྱི་སྒོ་ནས་དང་། དུས་ཡུན་ཐུང་ངུ་ཞིག་གི་ནང་བྱང་ཆུབ་པར་རྟོགས་དཀའ་བས་
དུས་ཡུན་རིང་པོར་སློབ་སྦྱོང་གི་ཐབས་ལམ་སྣ་ཚོགས་པའི་སྒོ་ནས་གཞུང་ལུགས་
སྤྱི་དང་བྱེ་བྲག་ལ་མཁས་པར་སྦྱང་དགོས།
ལར་སློབ་གཉེར་ལ་འཇུག་པའི་སྐབས་གནའ་སྲོལ་དང་དེང་སྲོལ་ཏེ། མདོར་
ན་རིག་པའི་གཞུང་ལུགས་ཀུན་ལ་འཇུག་བདེ་ཞིང་། ཟབ་གནད་ཀྱི་དོན་བདེ་བླག་
མྱུར་རྟོགས་ཐུབ་པར་ནུས་པ་ལྡན་པའི་སློབ་སྦྱོང་གི་ཐབས་ལམ་ཇི་སྙེད་ཅིག་ཡོད་
པ་ལས། འདིར་དྲི་བ་དང་ལན་གྱི་སྒོ་ནས་གཞུང་ལུགས་ལ་སྦྱངས་པ་བྱེད་པའི་ལམ་
སྲོལ་ཞིག་བརྒྱུད་ནས་སློབ་གཉེར་ལ་གསར་དུ་འཇུག་པ་རྣམས་གཞུང་ལུགས་ལ་
འཇུག་སླ་བ་དང་། ཉམས་ཞིབ་དང་དཔྱད་བརྗོད་མཛད་མཁན་རྣམས་ཀྱིས་ཀྱང་
གཞུང་ཁག་གི་དཀའ་གནད་དང་། མཁས་པའི་བཞེད་པ་མི་མཐུན་པའི་གནས་གང་
ཡོད་ཚེགས་མེད་སྟབས་བདེས་མཁྱེན་ཐུབ་པར་བྱ་བའི་སླད། བཞུགས་སྒར་ཀིརྟིའི་

བྱེས་པ་གྲྭ་ཚང་ནས་རྒྱུགས་ཀྱི་དྲི་བའི་སྐོར་ཕྱོགས་བསྒྲིགས་ཀྱིས་འདོན་སྤེལ་ཟིན་
པའི་<<ལམ་སྟོན་སྒྲོན་མེའི་ཕྲེང་བ་>>དེབ་དང་པོ་ལས། བརྡ་དག་སྐོར་<< སྡེབ་
སྦྱོར་རིན་ཆེན་རྒྱ་མཚོ་>> ལས་དྲི་བ་བཅུ་དྲུག་དང་། སུམ་ཅུ་པའི་སྐོར་<<ལེགས་
བཤད་ལྗོན་དབང་>>ལས་དྲི་བ་བཞི་བཅུ་ཞེ་གཅིག རྟགས་འཇུག་སྐོར་<<དཀའ་
གནད་གསལ་བའི་མེ་ལོང་>> ལས་དྲི་བ་སུམ་ཅུ་སོ་བཞི། སྙན་ངག་སྐོར་མཁས་
དབང་ཚེ་ཏན་ཞབས་དྲུང་གི་<<སྙན་ངག་སྤྱི་དོན>> ལས་དྲི་བ་སུམ་ཅུ་སོ་དགུ རྒྱལ་
རབས་སྐོར་མཁས་དབང་དགེ་འདུན་ཆོས་འཕེལ་གྱི་<<དེབ་ཐེར་དཀར་པོ་>> ལས་
དྲི་བ་བཅུ་ཐམ་པ། 
ནང་ཆོས་སྐོར་འདི་གའི་རིག་གནས་སློབ་དཔོན་རྒན་བློ་བཟང་
རྒྱ་མཚོའི་<<ཆོས་འབྱུང་ཀུན་བཏུས་>>ལས་དྲི་བ་དྲུག་ཅུ་རེ་དགུ་བཅས་བསྡོམས་
དྲི་བ་ཉིས་བརྒྱ་དང་དགུ་ལ་རྒྱས་བསྡུས་རན་པའི་དྲིས་ལན་བཏབ་ཡོད
། དེ་དག་
ལ་ལན་ཇི་ལྟར་བྱས་པའི་ཚུལ་ནི། །
༡༽ 
དྲིས་ལན་བློ་འཛིན་ཙམ་གྱིས་དགོས་པ་མི་འགྲུབ་པས་དྲི་གཞིའི་གཞུང་སོ་
སོའི་སྤྱི་ཁོག་ལོན་ཐུབ་པའི་ནང་དོན་གནད་དྲིལ་བའི་ལམ་སྟོན་བྱེད་པ
༢༽ 
དྲི་བའི་ཚིག་ཟིན་གྱི་ལན་ཡོངས་སུ་རྫོགས་པར་བྱས་པའི་ཐོག་གནད་ཆེ་
རིགས་ལ་མཐའ་དཔྱོད་ཅི་རྒྱས།
༣༽ 
སྐབས་འགར་སྔོན་བྱོན་མཁས་དབང་འགའི་བཞེད་པ་ཞིབ་བསྡུར་གྱིས་
གང་ཞིག་ཚད་མར་འོས་པའི་ཕྱོགས་བསྟན་པ།
༩༽ 
གཞུང་རྙིང་པའི་བཤད་སྲོལ་ཐོག་ཕྱིས་ཀྱི་འགྲེལ་ལུགས་གསར་བས་
ཟུར་བརྒྱན་པ།
༥༽ 
སྐབས་འགར་ཕྲན་ཅག་གི་ལྟ་ལུགས་ཀྱི་གསལ་བཤད་དང་ཁ་སྣོན་བྱས་པ

༦༽ རྣམ་དབྱེ་ཚིག་ཕྲད་དང་སྙན་ངག་གི་རྒྱན་རྣམས་ཀྱི་མཚན་ཉིད་ཁག་ཚིག་
ཉུང་ཞིང་དོན་ལ་སྙེགས་པ་འགོད་ཅི་ཐུབ་བྱས་པ།
༧༽ ངོ་གདོང་གི་དྲིས་ལན་ཙམ་གྱིས་མི་ཚིམས་པར་གསར་རྙིང་གི་གཞུང་ལུགས་
གཞན་དག་ལ་གཟིགས་འདོད་མཁན་ཚོར་གསར་རྙིང་གི་དཔེ་གཞུང་ཁག་བདུན་
ཅུ་དོན་བདུན་ལྷག་གི་གཞུང་སོ་སོའི་མཚན་བྱང་དང་ཤོག་གྲངས་བཅས་ཟུར་མཆན་
དུ་བཀོད་པ་བཅས། དོན་གཉེར་བ་རྣམས་ཀྱི་རེ་བ་བསྐང་ཐུབ་པའི་ཐབས་ལམ་
དུ་མའི་སྒོ་ནས་དྲིས་ལན་གྱི་གཞུང་འདི་རྩོམ་སྒྲིག་གྲུབ་པར་བྱས་ཁུལ་ལགས་ན།
བདག་ཅག་གི་འདྲེན་མཆོག་དམ་པ་༧སྐྱབས་མགོན་ཀིརྟི་རིན་པོ་ཆེ་མཆོག་གི་ཐུགས་
ཀྱི་བཞེད་དགོངས་ཟབ་མོ་བཞིན་བོད་ཀྱི་གནའ་བོའི་རིག་གཞུང་བཟང་པོ་རྣམས་
མི་ཉམས་རྒྱུན་འཛིན་གྱི་ཞབས་འདེགས་སུ་འགྱུར་བ་དང་། འདི་གའི་སློབ་གཉེར་
བ་རྣམས་ཀྱིས་གཙོས་བོད་ཀྱི་རིག་གནས་ལ་སྦྱངས་པ་མཛད་མཁན་དོན་གཉེར་ཅན་
རྣམས་ལ་ཤེས་རིག་གི་སྣང་བ་འདྲེན་པའི་ལམ་སྟོན་གྱི་སྒྲོན་མེ་ལྟ་བུའི་འགྱུར་བའི་
རེ་སྨོན་ཞུ་བ་དང་ཆབས་ཅིག ང་ཚོའི་ཤེས་ཚད་དང་མྱོང་གོམས་ཞན་པའི་རྐྱེན་
གྱིས་དྲིས་ལན་ལོག་པར་བཏབ་པའམ་ཆ་མ་ཚང་བ་དང་གནད་དུ་མ་སོང་བ་སོགས་
སྐྱོན་ཆ་མི་ཉུང་བ་ཡོད་ངེས་པས་གཟུར་གནས་རིག་པ་སྨྲ་བ་རྣམས་ཀྱིས་ནོར་བ་ཡོ་
བསྲང་གི་དགོངས་འཆར་གནང་བའི་རེ་འདུན་དང་བཅས། འཕགས་ཡུལ་ཀིརྟིའི་
བྱེས་པ་གྲྭ་ཚང་གི་ཆེས་མཐོའི་བོད་ཀྱི་རིག་གནས་སློབ་གཉེར་ཁང་གི་རྩོམ་སྒྲིག་སྡེ་
ཚན་ནས། ཕྱི་ལོ་ ༢༠༠༢ ཟླ་ ༡ ཚེས་ ༣༠ ལ། །

དཀར་ཆག
༡༽ 
སྡེབ་སྦྱོར་རིན་ཆེན་རྒྱ་མཚོ་ལས་དྲི་བ་དྲིས་ལན
༢༽ 
ལེགས་བཤད་ལྗོན་དབང་ལས་དྲི་བ་དྲིས་ལན
༣༽ 
དཀའ་གནད་གསལ་བའི་མེ་ལོང་ལས་དྲི་བ་དྲིས་ལན
། ་་་་་་་ས༌ ༣
༤༽ 
སྙན་ངག་སྤྱི་དོན་རིག་པའི་འཆར་སྒོ་ལས་དྲི་བ་དྲིས་ལན 
En
། ་་་་་་་་ ༨༧
༥༽ 
རྒྱལ་རབས་དེབ་ཐེར་དཀར་པོ་ལས་དྲི་བ་དྲིས་ལན
༦༽ 
ཆོས་འབྱུང་ཀུན་བཏུས་ལས་དྲི་བ་དྲིས་ལན•་་་་་་༌་་་་་་་་་་
། ་་་་་་་་་་་ ༡༦༨

བརྡ་དག
༄༅། ། དྲི་མེད་ཕུལ་བྱུང་མཁྱེན་བརྩེའི་སྣང་བ་འབུམ། ། ཕྲ་རགས་ཤེས་བྱའི་
དཀྱིལ་འཁོར་ཡངས་པོར་ཁྱབ། །ངག་རིག་བྱིན་ཆར་འཇོ་བའི་རྩེ་དགའ་ཅན།
།འཇམ་དཔལ་ཡབ་ཡུམ་བདག་བློའི་དཔལ་དུ་བསྟེན། ། །
བློ་བཟང་བསྟན་པའི་བཤད་སྒྲུབ་དར་བོ་ཆེ།།
དུས་མཐར་འཛིན་ལ་འཇིགས་མེད་གོ་ཆ་བཙན།།
ཡེ་ཤེས་རྒྱ་མཚོ་བསྲུབས་པའི་སྙིང་པོའི་གཏེར།།
བླ་མ་སྤྱན་རས་གཟིགས་ཀྱིས་འབྲལ་མེད་སྐྱོངས།།
སྣ་མང་རིག་པའི་པད་ཚལ་ཡངས་པོ་ལས། །དྲིས་ལན་མཚར་སྡུག་རྒོད་པའི་
ཆུན་པོ་འགའ། །བློ་ལྡན་རིགས་མཐུན་དགྱེས་པའི་མཆོད་སྤྲིན་དུ། ། ལྷག་བསམ་
དག་པས་བགྱིས་ཏེ་འདིར་བརྗོད་བྱ། །ཕྱོགས་ལྷུང་སྐྱོན་བྲལ་གཟུར་གནས་རིག་
པའི་བུ། །དོན་གཉེར་བློ་གྲོས་རྒྱས་པའི་གཤོག་ཟུང་གིས། །རྩེ་དགའ་ཉམས་
འགྱུར་སྟོང་གི་རོལ་པར་བཅས། །དྲིས་ལན་པད་དཀར་ཆུན་པོའི་གཟིགས་མོར་
ཞུགས།།
ཞེས་མཆོད་པར་བརྗོད་པ་དང་། བརྩམ་པར་དམ་བཅའ་བ། སྣོད་ལྡན་ཉན་
པར་བསྐུལ་བ་སོགས་བསྟན་བཅོས་ལ་འཇུག་པའི་ཐོག་མའི་ལས་རྣམས་སྔོན་དུ་བཏང་
ནས་བཤད་པར་བྱ་བའི་བསྟན་བཅོས་དངོས་ལ། བརྡ་དག་གི་སྐོར་དང་། སུམ་
ཅུ་པའི་སྐོར། རྟགས་འཇུག་གི་སྐོར། སྙན་ངག་གི་སྐོར། རྒྱལ་རབས་
ཀྱི་སྐོར། ཆོས་འབྱུང་གི་སྐོར་བཅས་ཀྱི་དྲི་བ་དྲིས་ལན་ལས། དང་པོ་བརྡ་དག་
གི་སྐོར་གྱི་དྲི་བ་དྲིས་ལན་ནི།

སྡེབ་སྦྱོར་རིན་ཆེན་རྒྱ་མཚོ།
༄༅། དག་པར་བྱེད་པ་སྡེབ་སྦྱོར་རིན་
ཆེན་རྒྱ་མཚོ་ལས་དྲི་བ་དང་དྲིས་ལན།
༡༽ དྲི་བ། དག་པར་བྱེད་པ་སྡེབ་སྦྱོར་རིན་ཆེན་རྒྱ་མཚོ་ཞེས་པའི་མིང་གི་འགྲེལ་
བཤད་དང་། སྤྱིར་ཡི་གེ་བྱེ་བྲག་དབྱངས་གསལ་སྔོན་རྗེས་ཡང་འཇུག་བཅས་ཀྱི་
གོ་དོན་དང་སོ་སོའི་ཡི་གེ་རྣམས་ངོས་འཛིན་གྱིས།
དོན་གྱི་ངོ་བོ་དང་ཁྱད་པར་སྒྲ་ཐབས་ཀྱི་ལམ་ནས་སྟོན་པའི་བརྗོད་ཚིག་གི་
འགལ་འཁྲུལ་ཟློས་པ་ལ་སོགས་པའི་སྐྱོན་རྣམས་དག་པར་བྱེད་པའི་ཚུལ་ཡིག་དོན་
དཔེར་བརྗོད་དང་སྦྲགས་ཏེ་གསལ་བར་བྱེད་པའི་མིང་ཚིག་གི་སྡེབ་སྦྱོར་སྣ་ཚོགས་
པ་ཇི་ལྟར་ཡིད་བཞིན་གྱི་ནོར་བུ་ལ་སོགས་པའི་རིན་པོ་ཆེ་དུ་མས་གཏམས་པའི་
རྒྱ་མཚོ་ཆེན་པོ་ལྟར། བོད་ཀྱི་བརྡ་སྤྲོད་ལ་གསར་དུ་སློབ་པའི་ལས་དང་པོ་བ་རྣམས་
ལ་འོས་ཤིང་འཚམས་པའི་མིང་བརྡ་དུ་མའི་སྦྱོར་བ་གསལ་བར་སྟོན་པའི་གཞུང་
ཞེས་བཀྲལ་རུང་ངམ་སྙམ།
མིང་ཚིག་གཉིས་ཀྱི་རྩོམ་གཞིར་གྱུར་པའི་སྐད་ཀྱི་གདངས་ཡི་གེའི་ངོ་བོའམ་
གོ་དོན་དང་།
བྱེ་བྲག་དབྱངས་ཞེས་པའི་གོ་དོན་ནི། མིང་གཞིའི་ཡི་གེ་སྒྲའི་ངོ་བོར་རམ་
དེ་ལ་སྒྲ་གདངས་ཁྱད་པར་པ་བསྐྱེད་པའམ་རང་གྲོགས་གསལ་བྱེད་དང་འགྲོགས་
ནས་བརྗོད་དོན་ཇི་སྙེད་པ་སྟོན་པའི་སྒྲ།
གསལ་བྱེད་ཅེས་པའི་གོ་དོན་ནི། རང་གྲོགས་དབྱངས་དང་འགྲོགས་པ་

བརྡ་དག
དང་མ་འགྲོགས་པ་ཅི་རིགས་པའི་སྒོ་ནས་བརྗོད་བྱ་གསལ་བར་བྱེད་པའི་སྒྲ། །
སྔོན་འཇུག་ཅེས་པའི་གོ་དོན་ནི། བྱ་ཚིག་གི་བདག་གཞན་དང་དུས་གསུམ་
སོགས་སྟོན་པའི་སླད་རང་གིས་འཕུལ་འོས་པའི་མིང་གཞི་རྐྱང་འདོགས་བརྩེགས་
གསུམ་ཅི་རིགས་པའི་སྔོན་དུ་འཇུག་པའི་ཡི་གེ
རྗེས་འཇུག་ཅེས་པའི་གོ་དོན་ནི། གཙོ་བོ་མིང་ཚིག་གི་སྦྱོར་བ་སྒྲུབ་པའི་
སླད་མིང་གཞི་ཀུན་གྱི་རྗེས་སུ་ཁྱད་མེད་མཉམ་པོར་འཇུག་པའི་ཡི་གེ།
དབྱངས་ཀྱི་ཡི་གེ་བཞི་ནི། ཨི་ཨུ་ཨེ་ཨོ་རྣམས་ཡིན།
སྔོན་འཇུག་ལྔ་ནི། ག་ད་བ་མ་འ་རྣམས་སོ།
རྗེས་འཇུག་བཅུ་ནི། ག་ང་ད་ན་བ་མ་འ་ར་ལ་ས་བཅས་སོ།
༢༽ དྲི་བ། སྔོན་འཇུག་རང་རང་གི་འཇུག་ཡུལ་གྱི་མིང་གཞིའི་ཡི་གེ་རྣམས་
ངོས་འཛིན་གྱིས་འཇུག་ཚུལ་གྱི་དཔེ་བརྗོད་རེ་ཞོག
ལན། སྔོན་འཇུག་གི་ཡི་གེ་རྣམས་མིང་གཞི་གང་དང་གང་ལ་འཇུག་པར་འགྱུར་
བའི་ཚུལ་ནི་<<དཀའ་གནད་གསལ་མེ་>> ལས། “ ཕོ་ཡིག་བ་ནི་ཀ་ཅ་ཏ། ཙ་
ག་ང་ཇ་ཉ་ད་ན། །ཛ་ཞ་ཟ་ར་ཤ་སར་འཇུག ། མ་ནིང་ག་ནི་ཅ་ཏ་ཙ། །ཉ་ད་ན་
ཞ་ཟ་ཡ་ཤ །སར་འཇུག་མ་ནིང་ད་ཡིག་ནི། །ཀ་པ་ག་བ་ང་མར་འཇུག །མོ་
ཡིག་འ་ནི་ག་ཇ་ད། ། བ་ཛ་ཁ་ཆ་ཐ་ཕ་ཚར། ཤིན་ཏུ་མོ་ཡི་མ་ཡིག་ནི། ཁ་ཆ་ཐ་
ཚ་ག་ཇ་ད། །ཛ་ང་ཉ་ན་རྣམས་ལ་འཇུག” ཅེས་གསུངས་པ་ལྟར་ཡིན། འཇུག་
ཚུལ་གྱི་དཔེར་བརྗོད་ནི་རྟོགས་སླ་ལ་དྲིས་ལན་གཞན་དག་གི་སྐབས་སུ་ཐོར་བུར་
འབྱུང་བ་དག་གིས་འཐུས་པར་བྱས་ནས་མ་བྲིས།
༣༽ དྲི་བ། ཅི་ཞིག་ལ་ཚིག་དང་ཡི་གེ་རྣམ་དབྱེ་ཟེར། དབྱངས་མ་ཞུགས་པའི་

སྡེབ་སྦྱོར་རིན་ཆེན་རྒྱ་མཚོ།
མིང་ཉི་ཤུ་དང་། མགོ་ཅན་གསུམ་ཆ་ཚང་གི་དཔེ་བརྗོད་དང་། རྗེས་འཇུག་བཅུ་
བཅས་ལ་དཔེ་བརྗོད་བྲིས། དཔེར་ན། རྐ་ལྟ་བུ་དང་བདག་ལྟ་བུའོ།
ལན། དོན་གྱི་ངོ་བོའི་ཐོག་གི་ཁྱད་པར་གྱི་ཆོས་བརྗོད་པའི་སྒྲ་ལ་ཚིག་དང་
མིང་ཚིག་གཉིས་ཀྱི་རྩོམ་གཞིར་གྱུར་པའི་སྐད་ཀྱི་གདངས་ལ་ཡི་གེ རྗོད་བྱེད་ཀྱི་
ངག་ཚིག་དང་དོན་གྱི་རྣམ་པ་མ་འདྲེས་པར་འབྱེད་པའི་སྒྲའི་ཆ་ཤས་ཤིག་ལ་རྣམ་
དབྱེ་ཞེས་ཟེར། དྲི་ཟུར་གཉིས་པའི་ལན་འོག་ཏུ་ལེགས་བཤད་ལྗོན་དབང་གི་དྲིས་
ལན་གསུམ་པའི་སྐབས་སུ་འབྱུང་བས་དེར་གཟིགས་པར་ཞུ།
༤༽ དྲི་བ། རྣམ་དབྱེ་ཡིན་ལ་ཚིག་འཕྲད་ཡིན་པ་གང་དག་ཡོད། ཚིག་ཕྲད་མ་
ཡིན་ལ་རྣམ་དབྱེ་ཡིན་པ་གང་དག་ཡོད། ཕྲད་རང་དབང་དང་གཞན་དབང་ཅན་
གྱི་ཁྱད་པར་དང་དཔེ་བརྗོད་བཅས་བྲིས། །
ལན། རྣམ་དབྱེ་དང་ཚིག་ཕྲད་གཉིས་ཀ་ཡིན་པ་སུ་ར་སོགས་ལ་དོན་བདུན།
དྲུག་སྒྲ། བྱེད་སྒྲ། རྣམ་དབྱེ་ལྔ་པ། ཚིག་ཕྲད་མ་ཡིན་ལ་རྣམ་དབྱེ་ཡིན་པ་ནི་
རྣམ་དབྱེ་དང་པོ་སྟེ་ཀ་བ་དང་བུམ་པ་ཞེས་བརྗོད་པའི་སྒྲ་ལྟ་བུ། རང་གང་དུ་སྦྱོར་
བ་སྔ་མའི་རྗེས་འཇུག་ལ་ལྟོས་དགོས་པ་ཕྲད་གཞན་དབང་ཅན་དང་། རང་གང་
ལ་སྦྱོར་བ་སྔ་མའི་རྗེས་འཇུག་ལ་ལྟོས་མི་དགོས་པ་ཕྲད་རང་དབང་ཅན། དཔེ་བརྗོད་
ནི་འོག་ལས་རིམ་པར་འབྱུང་བས་མཚོན། །
༥༽ དྲི་བ། གཤམ་གསལ་དྲི་བ་གཉིས་ལས་གང་རུང་ལ་ལན་ཕྲིས། ༡ རྣམ་
དབྱེ་གསུམ་དྲུག་གཉིས་ཀྱི་གོ་དོན་དང་ཕྲད་རྣམས་སྦྱོར་ཚུལ་དང་མཐུན་པར་དཔེ་
བརྗོད་ཞོག ༢ ར་ལ་ས་ཡི་མགོ་ཅན་གྱི་མིང་ཚིག་ལྔ་རེ་ཕྲིས།
ལན། ༡ བྱ་བ་གང་ཞིག་བྱེད་པའི་བྱེད་པ་པོ་གཙོ་བོར་སྟོན་པའི་ཕྲད་ནི་རྣམ་

བརྡ་དག
དབྱེ་གསུམ་པ་སྟེ། དཔེར་ན། ཁོང་གིས་གསུངས། རབ་བརྟན་གྱིས་བྲིས། བཀྲ་
ཤིས་ཀྱིས་ཉན། ང་ཡིས་བཤད། སྟོན་པས་ཆོས་འཁོར་བསྐོར། ཞེས་པ་ལྟ་བུའོ།
ཁྱད་གཞི་དང་ཁྱད་ཆོས་སོགས་ཕན་ཚུན་འབྲེལ་བར་སྒྲུབ་པའི་ཨི་ལྡན་གྱི་རྣམ་དབྱེ་ནི
དྲུག་པ་འབྲེལ་སྒྲ་སྟེ། དཔེར་ན། བདག་ཅག་གི་སྟོན་པ། གསུང་རབ་ཀྱི་བརྗོད་བྱ།
ཡོན་ཏན་གྱི་བང་མཛོད། རབ་དགའི་དབྱངས། ལྷ་ཡི་རྒྱལ་པོ་སོགས་ལྟ་བུའོ། །
༦༽ དྲི་བ། ལ་དོན། བྱེད་འབྲེལ། རྒྱན་སྡུད། ལྷག་བཅས་རྣམས་ཀྱི་གོ་དོན་
དང་སོ་སོའི་ཕྲད་རྣམས་ངོས་བཟུང་ཐོག་སྦྱོར་ཚུལ་གཞུང་ལྟར་གསལ་བར་ཕྲིས
ལན། དང་པོ་ལ་དོན། ལའི་སྒྲ་དང་འཇུག་པ་མཚུངས་ཤིང་རྣམ་དབྱེ་གཉིས་
བཞི་ལ་སོགས་པའི་དོན་ཅན་དུ་འཇུག་པའི་ཕྲད།
གཉིས་པ་བྱེད་སྒྲ་ནི། བྱ་བའི་ལས་སམ་ཡུལ་ལས་རྣམ་པ་ཐ་དད་པའི་ཚུལ་
དུ་ཡོད་པའི་བྱེད་པ་པོ་གཞན་སྟོན་པའི་ཕྲད།
གསུམ་པ་འབྲེལ་སྒྲ་ནི། ཆོས་དང་ཆོས་ཅན་ལ་སོགས་པ་སྟོན་པའི་མིང་ཚིག་
སྔ་ཕྱིའི་འབྲེལ་བ་སྒྲུབ་པའི་སྒྲ། །
བཞི་པ་ཚིག་རྒྱན་ནི། དོན་མཐུན་པ་དང་མི་མཐུན་པ་གང་ཡང་རུང་བའི་སྒྲ་
གཉིས་ཀྱི་བར་དུ་སྦྱར་བའི་ཚིག་མཛེས་པར་བྱེད་པའི་སྒྲ།
རང་ཉིད་སྦྱར་བས་སྒྲས་ཟིན་ལ་དངོས་སུ་མ་ཐོན་པའི་དོན་
ལྔ་པ་སྡུད་པ་ནི། 
རྣམས་སྡུད་པའི་ཀྱང་ལ་སོགས་པའི་སྒྲ
བརྗོད་པ་དེ་ཙམ་གྱིས་དོན་ཡོངས་སུ་མ་རྫོགས་པར་
དྲུག་པ་ལྷག་བཅས་ནི། 
ལྷག་མ་ཡོད་པར་སྟོན་པའི་སྒྲ།
དེ་དག་གི་ཕྲད་ཀྱི་ངོས་འཛིན་དང་གང་དང་གང་ལ་ཇི་ལྟར་འཇུག་པའི་ཚུལ་ནི

སྡེབ་སྦྱོར་རིན་ཆེན་རྒྱ་མཚོ།
<<ལེགས་བཤད་ལྗོན་དབང་>> ལས། སུ་ར་རུ་དུ་ན་ལ་ཏུ། ། ལ་དོན་རྣམ་པ་
བདུན་ཡིན་ཏེ། ཞེས་དང༌། ས་སུ་ག་བ་ད་དྲག་ཏུ། །ང་ད་ན་མ་ར་ལ་དུ། །འ་
དང་མཐའ་མེད་ར་དང་རུ། ། གི་ཀྱི་གྱི་འི་ཡི་ལྔ་པོ། །རྣམ་དབྱེ་དྲུག་པ་འབྲེལ་སྒྲ་
དང་། །དེ་རྣམས་ས་མཐའ་ཅན་ལྔ་ནི། །རྣམ་དབྱེ་གསུམ་པ་བྱེད་སྒྲ་སྟེ། །སྦྱོར་
ཚུལ་ན་མ་ར་ལ་གྱི། །ད་བ་ས་ཀྱི་ག་ང་གི །འ་དང་མཐའ་མེད་འི་དང་ཡི། ། ཀྱང་
འང་ཡང་གསུམ་རྒྱན་སྡུད་དེ། །ག་ད་བ་ས་དྲག་མཐར་ཀྱང་། །ང་ན་མ་ར་ལ་
མཐར་ཡང་། །འ་དང་མཐའ་མེད་འང་དང་ཡང་། ། ཏེ་དེ་སྟེ་གསུམ་ལྷག་བཅས་
ཏེ། །ན་ར་ལ་ས་དྲག་མཐར་ཏེ། །ད་དེ་ག་ང་བ་མ་འ། །མཐའ་མེད་རྣམས་ལ་ས་
སྟེ་འཐོབ། ཅེས་གསུངས་པ་ལྟར་ལགས་སོ། །
༧༽ དྲི་བ། གྱང་། གྱེན། མནམས་པ། བོར་བ། སྤགས་པ། སྤུས་ཀ བདོ།
འཛེགས། དག་འབྱིན། བྱད་རྣམས་ཀྱི་གོ་དོན་དང་ཚིག་སྒྲུབ་རེ་བཟོ་རྒྱུ། །
ལན། གྱང་། ས་རྡོ་སོགས་ལས་གྲུབ་པའི་རྩིག་པའི་མིང་སྟེ། དཔེར་ན། གྱང་
བརྡུངས་ནས་ཁང་པ་བརྩིགས། ཞེས་པ་ལྟ་བུའོ། གྱེན། ཐུར་གྱི་ལྡོག་ཕྱོགས་
སྟེང་དང་མཐོ་བའི་ཕྱོགས་ཀྱི་མིང་སྟེ། དཔེར་ན། གྱེན་ལ་འཛེགས་ནས་རི་སྒང་
དུ་བུད། ཅེས་པ་ལྟ་བུ། མནམས་པ། རེག་པའམ་བཟུང་བའི་དོན་ཏེ། དཔེར་
ན། ཕྱག་གིས་མནམས་ཞེས་པ་ལྟ་བུ། བོར་བ། སྟོར་བའམ་སྐྱུར་བའི་དོན་ཏེ།
དཔེར་ན། གནའ་སྲོལ་བཟང་པོ་བོར་བའི་མདོ་མེད་པོ། ཞེས་པ་ལྟ་བུའོ། སྤགས་
པ། གོ་གནས་སོགས་སྤོར་བའི་དོན། དཔེར་ན། གོ་གནས་མཐོན་པོར་སྤགས་
ནས་དཔོན་ཆེན་དུ་ལོག ཅེས་པ་ལྟ་བུའོ། སྤུས་ཀ དངོས་རྫས་ཀྱི་རྒྱུ་ཆ་ལེགས་
ཉེས་སོགས་ཀྱི་མིང་སྟེ། དཔེར་ན། སྤུས་ཀ་དམན་པའི་གོས་ལ་རིན་ཐང་ཆུང་

བརྡ་དག
ཞེས་པ་ལྟ་བུ། བདོ། རྒྱས་པའམ་འཕེལ་བའི་དོན་ཏེ། དཔེར་ན། དཔལ་ཡོན་
བདོ་ནས་མུ་གེ་སངས། ཞེས་པ་ལྟ་བུ། འཛེགས། ཕྱོགས་མཐོན་པོར་སོང་བའི་
དོན་ཏེ། དཔེར་ན། ཐེག་པ་རིམ་འཛེགས་ཀྱིས་སངས་རྒྱས་ཀྱི་གོ་འཕང་མངོན་
དུ་བྱས། ཞེས་པ་ལྟ་བུ། དག་འབྱིན། དག་པར་འབྱིན་ཞེས་པའི་བསྡུས་ཚིག་སྟེ།
མ་དག་པ་དག་པར་བྱེད་པའི་དོན་ཏེ། དཔེར་ན། དག་པར་འབྱིན་པ་ནི་རིགས་
པ་སྨྲ་བའི་ལས་ཀྱི་སྙིང་པོ་ཡིན། ཞེས་པ་ལྟ་བུ་དང་། མནའ་ལ་དག་འབྱིན་ཞེས་
བཤད་པ་ཡང་ཡོད། བྱད། གདོང་གི་མིང་སྟེ། དཔེར་ན། བྱད་བཞིན་ཟླ་བའི་
དཀྱིལ་འཁོར་ལ། ཞེས་པ་ལྟ་བུ།
༨༽ དྲི་བ། ཟློ་བ། སླུ་བ། སྙེར་བ། གཡར་དམ། གཉུག་མ། བསྙེན་པ། མཚལ།
རྙི བཤོལ། བདོ། སྙོན་པ། གཅོང་རོང་བཅས་ཀྱི་གོ་དོན་ཁ་གསལ་ཕྲིས།
ལན། ཟློ་བ། བསྐྱར་ལྡབ་ཡང་ལྡབ་ཀྱིས་བཤད་པའམ་འདོན་པའི་དོན་ཏེ།
དཔེར་ན། མཚན་སྔགས་ཟློ་ཞེས་པ་ལྟ་བུ། སྐུ་བ། རྫུན་བཤད་པའམ་གཡོ་སྒྱུས་
མགོ་སྐོར་བཏང་བའི་དོན་ཏེ། དཔེར་ན། མི་ངན་པས་བསླུས་ནས་གོལ་སར་འདྲུད།
ཅེས་པ་ལྟ་བུ། སྙེར་བ། གདོང་གི་གཉེར་མ་མིག་མཚམས་སུ་བསྡུས་པའི་དོན།
གཡར་དམ། དམ་བཅའ་སྟེ་ཁས་བླངས་པའི་དོན། གཉུག་མ། ཐོག་མ་དང་
གདོད་མའི་དོན། བསྙེན་པ། ཉེ་བར་བྱས་པའམ་འགྲོགས་པའི་དོན། མཚལ།
མདོག་དམར་བའི་གཏེར་རྫས་ཏེ་རིན་པོ་ཆེ་བྱེ་བྲག་པ་ཞིག་གི་མིང་། རྙི། བྱ་དང་
རི་དྭགས་སོགས་འཛིན་བྱེད་ཀྱི་ཡོ་བྱད་ཅིག་གི་མིང་། བཤོལ། དུས་བགྱངས་
པའམ་ཕྱིར་སྣུར་བྱས་པའི་དོན། བདོ། རྒྱས་པའམ་འཕེལ་བའི་དོན། སྙོན་པ།
དངོས་ཡོད་ཀྱི་གནས་ཚུལ་ཁས་མི་ལེན་པའམ་དེ་ལས་བརྒལ་བའི་དོན། གཅོང་

སྡེབ་སྦྱོར་རིན་ཆེན་རྒྱ་མཚོ།
རོང་། ངམ་གྲོག་གམ་གཡང་སའི་མིང་།
༩༽ དྲི་བ། རྣམ། སྣམ། དགོངས། སྡོ། བསོད། གཡང་། རྒྱུ་རྣམས་ཀྱི་གོ་
དོན་དང་ཚིག་གྲོགས་བཞི་རེ་ཕྲིས།
ལན། རྣམ། ལས་ཚིག་གི་སྔོན་ལ་སྦྱར་ན་དཀྱུས་མ་ལས་བརྒལ་པའི་དོན་
དང་ལྡན་ཏེ། དཔེར་ན། རྣམ་དག རྣམ་གཡེང་། རྣམ་འགྲེལ། རྣམ་གསལ་
ཞེས་པ་ལྟ་བུ། སྣམ། སྣམ་བུ་ཞེས་པའི་བསྡུས་ཚིག་སྟེ། དཔེར་ན། རས་སྣམ།
སྣམ་གོས། སྣམ་ཝཱ། སྣམ་ཟླག་ཅེས་པ་ལྟ་བུ། དགོངས། བསམ་པའམ་སེམས་
པའི་དོན་ཏེ། དཔེར་ན། དགོངས་བཞེས། དགོངས་ཡངས། དགོངས་རྫོགས།
དགོངས་ཚུལ་ཞེས་པ་ལྟ་བུ། སྡོ། བསམ་སྦྱོར་གྱིས་འཚེ་བ་བརྩམས་པའི་དོན་
ཏེ། དཔེར་ན། འགྲན་སྡོ། དོར་སྡོ། སྡོ་མཁན། སྐུ་ལ་སྡོ་ཞེས་པ་ལྟ་བུ། བསོད།
སེམས་དགའ་བའམ་སྐྱིད་པའི་དོན་ཏེ། དཔེར་ན། སེམས་བསོད། བསོད་ནས་
གླུ་བླངས། ཡིད་བསོད་ཅེས་པ་ལྟ་བུ། གཡང་། གཡང་ས་སྟེ་གཅོང་རོང་དང་།
ཕྲུ་གཡང་སྟེ་རྒྱུ་ནོར་ལ་གོ། དཔེར་ན། གཡང་ས་དང་གཡང་འགུག་ལྟ་བུ། རྒྱུ།
རང་འབྲས་སྐྱེད་པའི་ནུས་ཅན་གྱི་དངོས་པོ་སྟེ། དཔེར་ན། རྒྱུ་འབྲས། བརྒྱུད་
རྒྱུ། རྒྱུ་མེད། རྒྱུ་མཚན་ཞེས་པ་ལྟ་བུའོ།
༡༠༽ དྲི་བ། གཤམ་གསལ་མིང་ཚིག་རྣམས་ལ་ཚིག་སྒྲུབ་དང་གོ་དོན་རེ་ཕྲིས།
མཆོག་དཀར། བཤོལ། རྒ བཀྲ གཉུག་མ། རྟོད་རྣམས་སོ།
ལན། མཆོག་དཀར། གཞུའི་མིང་སྟེ། དཔེར་ན། མཆོག་དཀར་གཞུ་མོ་
བཀུག་ནས་མདའ་འཕེན་ཞེས་པ་ལྟ་བུ། བཤོལ། ཕྱིར་སྣུར་བྱས་པའི་དོནཏེ། དཔེར་

བརྡ་དག
ན། ལས་དོན་ཕྱིར་བཤོལ་བྱེད་མི་རུང་ཞེས་པ་ལྟ་བུ། གོ། ན་ཚོད་ཡོལ་བའི་
དོན་ཏེ། དཔེར་ན། ལུས་རྒས་ཀྱང་རྣམ་རིག་བཀྲ་ཞེས་པ་ལྟ་བུ། བཀྲ འོད་
འཚེར་བ་དང་མཛེས་པའི་དོན་ཏེ། དཔེར་ན། འཇའ་ཚོན་བཀྲ་ཞེས་པ་ལྟ་བུ། གཉུག་
མ། ཐོག་མའི་མིང་སྟེ། དཔེར་ན། གཉུག་མ་ནས་སངས་རྒྱས་ཀྱི་གོ་འཕང་མངོན་
དུ་གྱུར་ཅེས་པ་ལྟ་བུ། རྟོད། ཐག་པ་རིང་པོས་ཕྱུགས་རྩྭ་སར་བཏགས་པའི་དོན་
ཏེ། དཔེར་ན། རྟ་རྩྭ་སར་རྟོད་ཅེས་པ་ལྟ་བུ།
༡༡༽ དྲི་བ། ལྡང་དང་སྡང་། འཚེར ་དང་མཚེར། འཚལ་དང་མཚལ།
སྨྱུགས་མ་དང་གཉུག་མ། གཤོལ་དང་བཤོལ། གསེར་དང་བསེར། རྟོད་དང་
སྟོད། རྒ་དང་སྒ། བསང་དང་གསང་། གཞེས་དང་བཞེས་རྣམས་ཀྱི་དོན་ལ་
ཁྱད་པར་གང་ཡོད་གསལ་བཤད་བྱོས།
ལན། ལྡང་། དྲི་རྒྱུ་བ་དང་དངོས་པོའི་ཚད་ལོངས་པ་སོགས་ཀྱི་དོན། སྡང་
བ། ཁྲོ་བའམ་མི་དགའ་བའི་སེམས་ཚོར་གྱི་མིང་། འཚེར། འོད་བཀྲ་བ་དང་།
རྟ་འཚེར་བའི་དོན། མཚེར། དོན་ལྔ་སྣོད་དྲུག་གི་ཡ་གྱལ་མཚེར་བ་དང་ཕྱུགས་
ཀྱི་མཚེར་ས་ལ་བསྡུས་མིང་དུ་མཚེར་ཞེས་འབྲི་བའང་ཡོད། འཚལ། ཤེས་པའམ་
རྟོགས་པ་དང་འདུད་པའི་དོན། མཚལ། རིན་པོ་ཆེ་བྱེ་བྲག་པ་མདངས་དམར་
པོ་ཞིག་གི་མིང་། སྨྱུགས། ཐག་པ་སོགས་ཇེ་རིང་དུ་བཏང་བའི་དོན། གཉུག
གདོད་མའམ་ཐོག་མའི་དོན། གཤོལ། ཞིང་རྨོ་བའི་ཡོ་བྱད་ཐོང་གཤོལ་གྱི་མིང་།
བཤོལ། དུས་བགྱངས་པའམ་རྟ་ལས་བབས་པ་སོགས་ཀྱི་དོན། གསེར། རིན་
པོ་ཆེ་ཞིག་གི་མིང་། བསེར། གཅེས་སྤྲས་བྱེད་པའམ་སྲི་ཚགས་བྱས་པའི་དོན།
རྟོད། ཕྱུགས་རྣམས་ཚད་ངེས་ཅན་ལ་འགྲོ་མི་བཏུབ་པར་བཏགས་པའི་དོན། སྟོད།

སྡེབ་སྦྱོར་རིན་ཆེན་རྒྱ་མཚོ། 10
ལ*-
སྟོད་སྨད་ཀྱི་ཟླས་ཕྱེ་བའི་ཡས་ཕྱོགས་ཀྱི་མིང་། གོ། ན་ཚོད་ཡོལ་བའི་དོན། སྒ།
རྟ་བོང་སོགས་ལ་ཁལ་འགེལ་སྐབས་དང་ཞོན་སྐབས་རྒྱབ་ཏུ་བསྟད་རྒྱུའི་ཡོ་བྱད་ཅིག་
གི་མིང་། བསང་། དངོས་པོའི་སྟེང་གི་དྲི་མ་འདག་ཏུ་བཅུག་པའི་དོན། གསང་།
ཕྱི་ལ་མི་བསྒྲགས་པར་ནང་དུ་སྦས་པའི་དོན། གཞེས། འཚོ་ཞིང་གཞེས་པ་སྟེ། གསོན་
པོར་བསྡད་པའི་དོན། བཞེས། གསོལ་བ་དང་ཁས་བླངས་པ་སོགས་ཀྱི་དོན། །
༡༢༽ དྲི་བ། རྩམ་པ། ཕ་མ། དད་པ། ནང་པ། ཚ་བ། རྣམས་ལ་ཚེག་བར་
བཅོ་ལྔ་ཅན་གྱི་ཚིག་སྒྲུབ་རེ་ཕྲིས།
ལན། བོད་ལ་རྒྱུན་སྤྱོད་ཀྱི་ཁ་ཟས་མང་པོ་ཡོད་པ་ལས་རྩམ་པ་ནི་གཙོ་བོ་
ཞིག་ཡིན། ཕ་མ་ལ་དྲིན་གཟོའི་བཀུར་སྟི་བྱེད་པ་ནི་ཡ་རབས་ཀྱི་བཟང་སྤྱོད་
ཡིན། དཀོན་མཆོག་ལ་མི་ཕྱེད་དད་པས་སྐྱབས་སུ་འགྲོ་བ་ནི་རང་གཞན་བདེ་
བར་བྱེད་པའི་ཐབས་ཀྱི་མཆོག 
ནང་པ་ནི་ཆོས་པ་གཞན་དག་ལས་ལྟ་བ་ཟབ་
ཅིང་སྤྱོད་པ་འཚེ་བ་མེད་པ་ཡིན། རྒྱ་གར་བོད་ལས་ཚ་བ་ཆེ་ཞིང་མཁའ་དབུགས་
བཙོག་པའི་རྒྱལ་ཁབ་ཅིག་ཡིན། །
༡༣༽ དྲི་བ། གཤམ་གྱི་མིང་རྐྱང་སོ་སོའི་གོ་དོན་ཕྲིས། ཀ་བ། སྐུ། སྐྲ།
གྲུང་། འཁན་པ། མདའ། ཀླུང་། གླ་བ། སྒལ་བ། རྟ། བྱ། གྲི། གཏེར།
ལུགས། སྟག སྨན། སྨྱུག་མ། མཚོ། མཚེར། ཀ། ལྕུག་མ། གཞུ། །
ལན། ཀ་བ། གདུང་མ་འདེགས་པའི་ནུས་ཅན་གྱི་དངོས་པོ། སྐུ། སངས་
རྒྱས་ཀྱི་སྐུ་དང་སེམས་ཅན་གྱི་ལུས་ཞེས་པ་ལྟ་བུ་སྟེ། སངས་རྒྱས་ཀྱི་སྐུ་ལ་མཐོང་
ན་མི་མཐུན་པ་མེད་པའི་མཚན་དཔེའི་དཀྱིལ་འཁོར་ཡོངས་སུ་རྫོགས། སྐྲ། མགོ་
སྐྱེས་ཀྱི་སྐྲ། གྲུང་། རིག་པ་གསལ་བའམ་རྣམ་དཔྱོད་བཀྲ་བའི་དོན། འཁན་པ།

བརྡ་དག་
དྲི་ངར་རྩྭ་ལྡུམ་ཞིག་གི་མིང་། མདའ། ལུང་བའི་མདོ་དང་རི་དྭགས་སོགས་ཡུལ་
གྱི་དངོས་པོ་གསོད་པའམ་གཏོར་བ་སོགས་བྱེད་པའི་ཡོ་བྱད། ཀླུང་། རྒྱུག་ཆུ་
ཆེན་པོ་དང་ནགས་ཚལ་སྟུག་པོའི་མིང་། གླ་བ། རི་དྭགས་བྱེ་བྲག་པ་ཞིག་གི་མིང་།
སྒལ་བ། མིས་མཚོན་པའི་སྲོག་ཆགས་ཀྱི་རྒྱབ་ངོས་ཀྱི་མིང་། རྟ་དང་བྱ། སྲོག་
ཆགས་བྱེ་བྲག་པ་གཉིས་ཀྱི་མིང་། གྲི། གློ་གྲི་ལྟ་བུ་སྟེ་མཚོན་ཆ་ཞིག་གི་མིང་།
གཏེར། མཛོད་ཀྱི་མིང་། ལུགས། བྱེད་སྲོལ་ལམ་ལྟ་ཚུལ་གྱི་མིང་། སྟག ནགས་
ཀླུང་སྟུག་པོའི་ཁྲོད་དུ་ཡོད་པའི་འཇིགས་རུང་གི་སེམས་ཅན་ཞིག སྨན་་་་ཕན་པའམ་
ཕན་པར་བྱེད་པའི་དངོས་པོའི་མིང་། སྨྱུག་མ། རྒྱུན་དུ་སྔོ་ཞིང་ཁོག་པ་སྟོང་བའི་
ཤིང་ཚིགས་ཅན་ཞིག་གི་མིང་། མཚོ། འཁྱིལ་ཆུའི་མིང་། མཚེར། འབྲོག་པའི་
མཚེར་ས་དང་དོན་ལྔ་སྣོད་དྲུག་གི་ནང་ཚན་ཞིག་གི་མིང་། རྐ། ཆུ་འབབ་པའི་
ཡུར་བའི་མིང་། ལྕུག་མ། ཤིང་ཕྲན་ཞིག་གི་མིང་། གཞུ། སྲོལ་རྒྱུན་གྱི་གཡུལ་
འཐབ་མཁོ་ཆས་ཤིག
༡༤༽ དྲི་བ། བཀྲ་ཤིས། སྤྱང་གྲུང་འཛོམས་པ། དུས་ལས་འདའ་བ། གཏན་
འདུན། བཞོན་མ། སྡིག་པ་བཤགས་པ། དབང་དུ་སྡུད་པ་བཅས་ཀྱི་གོ་དོན་ཁ་
གསལ་རེ་དཔེར་བརྗོད་དང་སྦྱར་ནས་བྲིས། །
ལན། བཀྲ་ཤིས། བཀྲ་ནི་མཛེས་པའམ་ལེགས་པའི་དོན་དང་། ཤིས་ནི་
བྱུང་བའམ་ཐོབ་པའི་དོན་ཏེ། མཚར་སྡུག་བཀྲ་བའི་རེ་འབྲས་མངོན་དུ་གྱུར་པའི་
དོན། དཔེར་ན། ཁྱེད་ལ་བཀྲ་ཤིས་པར་གྱུར་ཅིག་ཅེས་པ་ལྟ་བུ། སྤྱང་གྲུང་འཛོམས་
པ། དབང་པོ་གསལ་བའམ་རིག་རྩལ་མྱུར་བའི་དོན་ཏེ། དཔེར་ན། སྤྱང་གྲུང་
འཛོམས་པའི་སློབ་མ་ཞེས་པ་ལྟ་བུ། དུས་ལས་འདའ་བ། དུས་ལས་ཡོལ་བའི་

སྡེབ་སྦྱོར་རིན་ཆེན་རྒྱ་མཚོ，
དོན་ཏེ། དཔེར་ན། རྒྱ་མཚོའི་རླབས་ལྟར་དུས་ལས་མི་འདའ་བར་སེམས་ཅན་
གྱི་དོན་ལ་འཇུག་ལྟ་བུ། གཏན་འདུན། ཕུགས་ཀྱི་རེ་བའི་དོན་ཏེ། དཔེར་ན་
རང་ཉིད་ཀྱི་གཏན་འདུན་རང་གིས་བརླག་ཉེན་ཆེ་བས་གཟབ་དགོས་ལྟ་བུ། བཞོན་
མ། འོ་མ་བཞོ་རྒྱུ་ཡོད་པའི་གནག་ཕྱུགས་ཀྱི་མིང་སྟེ། དཔེར་ན། བཞོན་མ་
བཞོས་ཞེས་པ་ལྟ་བུ། སྡིག་པ་བཤགས་པ། བྱས་ཟིན་པའི་ཉེས་པ་འགྱོད་པས་བཤགས་
པ་སྟེ། འདག་པར་བྱས་པའི་དོན། དཔེར་ན། སྡིག་པ་བཤགས་ནས་སྡོམ་པ་
བླངས་ཞེས་པ་ལྟ་བུ། དབང་དུ་སྡུད་པ། བཀའ་ལུང་གི་ཁྱབ་འོག་ཏུ་བཅུག་པའི་
དོན། དཔེར་ན། འདྲེ་སྲིན་དབང་དུ་བསྡུས་ཞེས་པ་ལྟ་བུ།
༡༥༽ དྲི་བ། རྟེན་དང་གཏན། འདྲེན་དང་འགྲན། རྣམ་དང་སྣམ། ནམ། ཝ་
དང་སྦ། རྦ། ལྡེ་དང་སྡེ། གདེངས་དང་ལྡིང་རྣམས་དོན་གང་ལ་འཇུག་པ་དང་
ཚིག་སྒྲུབ་རེ་གསལ་བར་ཕྲིས།
ལན། རྟེན། གཞིའམ་སྣོད་ལ་འཇུག་སྟེ། དཔེར་ན། རྟེན་གཞི་སྣོད་ཀྱི་
འཇིག་རྟེན་ཞེས་པ་ལྟ་བུ། གཏན། ཕུགས་ཀྱི་དོན་ཏེ། དཔེར་ན། གཏན་འདུན་
མི་བརླག་པར་སྒོ་གང་ས་ནས་འབད་དགོས་ཞེས་པ་ལྟ་བུ། འདྲེན། འཁྲིད་པའམ་
དྲངས་པའི་དོན་ཏེ། དཔེར་ན། འགྲོ་བ་རྣམས་འཁོར་བའི་འདམ་ལས་འདྲེན་ཞེས་
པ་ལྟ་བུ། འགྲན། བསྡུར་བའམ་མཚུངས་པའི་དོན། དཔེར་ན། འགྲན་པའི་ཟླ་
དང་བྲལ་ཞེས་པ་ལྟ་བུ། རྣམ། རྣམ་པའམ་དབྱིབས་ཆ་ལ་འཇུག དཔེར་ན།
རྣམ་པ་མ་འདྲེས་པར་རྟོགས་ཞེས་པ་ལྟ་བུ། སྣམ། སྣམ་བུ་ཞེས་པར་འཇུག་སྟེ།
དཔེར་ན་སྣམ་བུའི་ཟླ་གམ་ཞེས་པ་ལྟ་བུ། ནམ། ནམ་ཡང་ཞེས་པ་ལྟ་བུ་དུས་ཀྱི་
རྒྱུན་ལ་འཇུག་སྟེ། དཔེར་ན་ནམ་ཡང་བརྩོན་པ་མི་ལྷོད་ཅེས་པ་ལྟ་བུ། ཝ། མི་

བརྡ་དག
ཟོག་གི་སྐེ་ལ་བྱུང་བའི་ཤ་འབུར་གྱི་མིང་སྟེ། དཔེར་ན། ལྔ་བ་ཅན་གྱི་མི་ལ་མཛེས་
པོ་དཀོན་ཞེས་པ་ལྟ་བུ། སྦ། ལྐོག་ཏུ་གསང་བ་བྱས་པའི་དོན་ཏེ། དཔེར་ན། རང་
གི་ཡོན་ཏན་སྦ་དགོས། གཞན་གྱི་ཡོན་ཏན་བསྒྲག་དགོས་ཞེས་པ་ལྟ་བུ། རྦ། ཆུའི་
གཡོ་འགུལ་གྱི་རྣམ་པའི་མིང་སྟེ། དཔེར་ན། རྒྱ་མཚོའི་རྦ་རླབས་མཁའ་ལ་འཕྱོ་
ཞེས་པ་ལྟ་བུ། ལྡེ། ཉི་འོད་ལ་བརྟེན་ནས་དྲོ་བའམ་སྐམ་དུ་བཅུག་པའི་དོན།
དཔེར་ན། གོས་རློན་པ་ཉི་མར་ལྡེ་ཞེས་པ་ལྟ་བུ། སྡེ། ཕྱོགས་ཁག་གམ་ཚན་
པའི་མིང་། དཔེར་ན། སྡེ་བ་སོ་སོའི་འཐུས་མི་ཞེས་པ་ལྟ་བུ། གདེངས། མཁའ་
ལ་འཕྱར་བའི་དོན། དཔེར་ན། རལ་གྲི་མཁའ་ལ་གདེངས་ནས་རྨོངས་མུན་བཅོམ་
ཞེས་པ་ལྟ་བུ། ལྡིང་། མཁའ་ལ་འཕུར་བའམ་མཐོ་སར་མཆོངས་པའི་དོན། དཔེར་
ན་བྱ་མཁའ་ལ་ལྡིང་། མི་གནམ་ལ་མཆོངས་ཞེས་པ་ལྟ་བུ། །
༡༦༽ དྲི་བ། སྤྱང་གྲུང་། གཏན་འདུན། བཤགས་པ། དཔལ་འབྱོར། གཉེན་
པོ། གཤར་སྦྱང་། བསོད་སྙོམས། ལྗན་ལྗིན། རྨང་བཅས་ལ་ཚིག་སྒྲུབ་རེ་ཕྲིས།
ལན། སྤྱང་གྲུང་ཅན་གྱི་མི་ལ་རིག་རྩལ་འགྲན་དཀའ། གཏན་འདུན་འདམས་
ཉེས་མ་ཤོར་བར་བྱེད་དགོས། སྡིག་པའི་ལས་རྣམས་བཤགས་པས་འདག་པར་བྱ།
དཔལ་འབྱོར་གྱི་འཕེལ་ཁ་འགྲན་པའི་དེང་གི་འཇིག་རྟེན། བདག་འཛིན་མ་རིག་པ་
འཇོམས་ནུས་ཀྱི་གཉེན་པོ་སྟོབས་ལྡན་ནི་བདག་མེད་རྟོགས་པའི་ཤེས་རབ་ཡིན། གཞུང་
ཚིག་གལ་ཆེན་རྣམས་ཟུར་བཀར་གྱིས་གཤར་སྦྱང་བྱེད་དགོས། བསོད་སྙོམས་ཀྱི་
འཚོ་བར་བསྟེན་ནས་དབེན་པར་སྒོམ་སྒྲུབ་བྱེད། ཁོར་ཡུག་ལ་བགོས་པའི་རྫབ་སྐྱོན་
གྱི་ལྗན་ལྗིན་འདག་པར་བྱེད་དགོས། ཐུན་མོང་རིག་གནས་ཀྱི་རྨང་གཞིའི་ཐོག་གཞུང་
ཆེན་མོའི་ཚིག་དོན་ལ་སློབ་སྦྱོང་བྱས་ན་བོགས་ཐོན་པའི་ཁྱད་ཆོས་ཡོད། ། །

ལེགས་བཤད་ལྗོན་དབང་། 14
• -+-+ལ ས ་
ཐོན་མིའི་ལེགས་བཤད་སུམ་ཅུ་པའི་
སྙིང་པོ་ལྗོན་པའི་དབང་པོ་ལས་
དྲི་བ་དང་དྲིས་ལན།
༡༽ དྲི་བ། ལྗོན་དབང་མཛད་པ་པོའི་རྣམ་ཐར་དང་། ལེགས་བཤད་ལྗོན་དབང་
གི་བརྗོད་བྱ་གཙོ་བོ་རྣམས་གང་ཡིན་བཅས་གསལ་བར་བྲིས།།
ལན། གཞུང་འདི་མཛད་པ་པོ་དབྱངས་ཅན་གྲུབ་པའི་རྡོ་རྗེ་ནི་རབ་བྱུང་བཅུ་
བཞི་པའི་ས་མོ་སྦྲུལ་ཏེ། ཕྱི་ལོ་ ༡༨༠༩ ལོར་གཙང་གཡས་རུའི་ཉེ་འདབས་
བཞད་ཅེས་པའི་སར་ཡབ་བཀྲ་ཤིས་དང་ཡུམ་ཚེ་རིང་སྲི་ཆོད་གཉིས་ཀྱི་སྲས་སུ་སྐུ་
འཁྲུངས། དགུང་ལོ་ལྔའི་ཐོག་ནས་རིམ་པར་ཁུ་བོ་དྷརྨ་བྷ་དྲའི་དྲུང་ནས་ཡི་གེ་འབྲི་
ཀློག་དང་། ཐོབ་རྒྱལ་བླ་མ་ངག་དབང་སྙན་གྲགས་ཀྱི་མདུན་ནས་རྩིས་ཀྱི་ས་རིས་
དང་སྙན་ངག་ལ་སྦྱངས་པ་གནང་བའི་ཞོར་དུ་མངོན་བརྗོད་སྣ་ཚོགས་ཐུགས་འཛིན་
མཛད། དགུང་ལོ་བཅུ་གཅིག་པའི་ཐོག་བཀྲ་ཤིས་དགེ་འཕེལ་དགོན་དུ་དཀའ་ཆེན་
དཀོན་མཆོག་ཆོས་འཕེལ་གྱི་མདུན་ནས་དགེ་བསྙེན་དང་དགེ་ཚུལ་གྱི་སྡོམ་པ་བཞེས།
དེ་ནས་བཟུང་མི་ལའི་རྣམ་མགུར་དང་། ཐིག་ཚད་བློས་བཀོད། འདོན་རྟ་དབྱངས་
རོལ་མོ་བཅས་ལ་སྦྱངས་པ་མཐར་ཕྱིན་མཛད་དེ་དབང་ལུང་སོགས་མང་པོ་གསན།
དགུང་ལོ་བཅུ་དགུ་པ་ནས་བླ་མ་ཆོས་བཟང་གི་ཞབས་ཞུ་དང་སྦྲགས་ལེགས་སྦྱར་
གྱི་སྒྲ་གཞུང་། རྩིས། སྙན་ངག སུམ་རྟགས་སོགས་ལ་སྦྱངས་པ་དཔྱིས་ཕྱིན་པ་

15
 སུམ་ཅུ་པའི་སྐོར།
མཛད་པས་བླ་མས་དབྱངས་ཅན་གྲུབ་པའི་རྡོ་རྗེ་ཞེས་ཀུན་བཏགས་ཀྱི་མཚན་འདོགས་
གནང་། དགུང་ལོ་སོ་བཞི་པར་བླ་མ་ཆོས་བཟང་གི་མདུན་ནས་དགེ་སློང་གི་དངོས་
པོ་བཞེས། དགུང་ལོ་རེ་གཅིག་པའི་ཐོག་ས་སྐྱ་དང༌། བཀྲས་ལྷུན། གདན་ས་
གསུམ་དུ་ཕེབས་ནས་བླ་དཔོན་རྣམས་ལ་ཆོས་ཀྱི་བཤད་པ་རྒྱ་ཆེན་གནང་། ཁོང་
ལ་ཤར་པ་ཆོས་རྗེ་དགེ་བཤེས་ངག་དབང་ཚུལ་ཁྲིམས་ཀྱིས་མཚོན་མཁས་གྲུབ་གཉིས་
ལྡན་གྱི་སློབ་ཚོགས་རྒྱ་ཆེར་འཕེལ། ཁོང་གིས་ཤུལ་བཞག་མཛད་པའི་གསུང་རྩོམ་
ནི། པོཏི་གསུམ་དུ་འདུས་པའི་བརྩམས་ཆོས་ཁག་བདུན་ཅུ་དོན་བདུན་བཞུགས། མཐར་
རབ་བྱུང་བཅོ་ལྔ་པའི་མེ་མོ་ཕག་སྟེ་ཕྱི་ལོ་ ༡༨༨༧ ལོར་སྐུ་གཤེགས་པ་བཅས་སོ།
མཁན་པོ་ཐོན་མི་སམ་བྷོ་ཊས་མཛད་པའི་རྩ་བ་སུམ་ཅུ་པའི་བརྗོད་བྱ་གང་ཡིན་
པ་ནི་བསྟན་བཅོས་འདིའི་བརྗོད་བྱ་སྟེ། འདིས་ཐོན་མིའི་ལེགས་པར་བཤད་པའི་
གཞུང་ལུགས་རྩ་བ་སུམ་ཅུ་པའི་སྙིང་པོ་རྣམས་བསྡུས་ཏེ་བསྟན་པས་སོ།
རྩ་བ་སུམ་ཅུ་པའི་བརྗོད་དོན་ནི་པྲ་ཏི་པཎ་ཆེན་གྱིས་ཀཱ་ལི་སུམ་ཅུ་པོའི་སྦྱོར་བ་
རྒྱ་ཆེར་སྟོན་པས་བརྗོད་བྱའི་སྒོ་ནས་བཏགས་པའོ། ཞེས་གསུངས་པ་ལྟར། སྔོན་
མིང་རྗེས་གསུམ་བསྡེབས་ཤིང་སྦྱོར་བ་ལས་དོན་གྱི་ངོ་བོ་སྟོན་པའི་མིང་སྒྲུབ་པའི་
ཚུལ་དང་། དོན་གྱི་ངོ་བོ་ཙམ་སྟོན་པའི་སྒྲ་དེ་དག་རྣམ་དབྱེ་དང་ཚིག་ཕྲད་ཀྱི་རྐྱེན་
ལ་བརྟེན་ནས་དོན་གྱི་ཁྱད་པར་སྟོན་པའི་བརྗོད་ངག་ཏུ་སྒྲུབ་ཚུལ་བཅས་ཡིན་ཞིང་།
ཚུལ་དེ་དག་གི་སྙིང་པོ་བསྡུས་ཏེ་བསྟན་པ་ནི་བསྟན་བཅོས་འདིའི་བརྗོད་བྱའོ། །
༢༽ དྲི་བ། དབྱངས་ཀྱི་བྱ་བ་གང་ཡིན་དང་། དེ་གསལ་བྱེད་གང་བསྟན། ཚུལ་
ཇི་ལྟར་གསལ་ཚུལ། དབྱངས་གསལ་གཉིས་ཀྱི་ཁྱད་པར་བཅས་བྲིས།
ལན། དབྱངས་ཀྱི་བྱ་བ་ངོས་ཟིན་པའི་ཡན་ལག་ཏུ་དབྱངས་ཀྱི་ངོ་བོ་དང་གྲངས་

ལེགས་བཤད་ལྗོན་དབང་། 16
ཚད་ལ་བོད་ཀྱི་མཁས་པའི་བཞེད་པ་མི་མཐུན་པ་གང་ཡོད་རགས་ཙམ་རྟོགས་ཐུབ་
ན་གཞན་བཤད་ཀྱི་ཟེར་སྒྲོས་ཙམ་མིན་པར་ཤེས་པ་གནད་དུ་འགྲོ་བར་ཕན་ཆ་ཆེ་
བས། ཁྱབ་ཆེ་བའི་མཁས་པའི་བཞེད་ལུགས་འགའ་བཀོད་ན་ལེགས་མོད་ཀྱང་།
འདི་དག་གི་ཚུལ་རྒྱས་པ་སུམ་ཅུ་པའི་གཞུང་ཆེན་མོ་དག་གི་དྲིས་ལན་སྐབས་སུ་
འབྱུང་བས་འདིར་ཟློས་སྐྱོན་གྱི་རྣམ་པ་དོར་ཏེ་བྲིས་མེད།
དབྱངས་ཀྱི་བྱ་བ་ནི། སི་ཏུ་པཎ་ཆེན་སོགས་ཀྱི་ལུགས་ལྟར་ཀ་སོགས་གསལ་
བྱེད་སུམ་ཅུའི་སྒྲའི་ངོ་བོ་ལ་ཀི་ཀུ་ཀེ་ཀོ་སོགས་སྒྲའི་གདངས་ཀྱི་ཁྱད་པར་སྐྱེད་པ་
ཡིན་ཞེས་བཤད་པ་འཐད་ལྡན་དུ་མཐོང་ཡང་། དབྱངས་ལྔར་བཞེད་པའི་ལུགས་
སུ་བྱས་ན་<<གསེར་ཏོག་སུམ་འགྲེལ་>>ལས། “སྲོག་ཅེས་པ་ནི་ཡི་གེ་རྣམས་
ཀྱི་སྲོག་ཏུ་ཞུགས་པའི་དོན་མ་ཡིན་པར་ཡི་གེ་རྣམས་བརྗོད་པ་གསལ་བར་བྱེད་པའི་
ནུས་པ་སྟེར་བའི་ཆ་ནས་སྲོག་ཅེས་བྱ་སྟེ།” ཞེས་གསུངས་པ་ལྟར་ང་རོའི་རྣམ་པ་
མི་ལྡན་པའི་ཀ་སོགས་གསལ་བྱེད་རྐྱང་པ་ལ་བརྗོད་པ་གསལ་བར་བྱེད་པའི་ནུས་པ་སྟེར་
བ་དབྱངས་ཀྱི་བྱ་བར་བཞེད་ཅིང་ལུགས་འདི་ཡང་ལུང་རིགས་ཀྱི་རྒྱབ་ལྗོངས་བཙན་
པས་ངེས་པར་དཔྱད་བློ་གཞོལ་དགོས་པའི་གནད་འགངས་ཆེན་ཞིག་རེད་སྙམ།
དེ་གསལ་བྱེད་ནི། རྩ་བར། ཨཱ་ལི་གསལ་བྱེད་ཨི་སོགས་བཞི། ཞེས་
གསུངས་པ་ལྟར། ཨི་ཨུ་ཨེ་ཨོ་བཅས་དངོས་སུ་བསྟན་པ་བཞི་དང་ཤུགས་ལ་བསྟན་
པ་ཨ་དང་ལྔའོ།
དེས་ཚུལ་ཇི་ལྟར་གསལ་བར་མཛད་པ་ནི། ཀ་ལྟ་བུ་ལ་ཨི་སོགས་བཞི་སྦྱར་
བས་ཀི་ཀུ་ཀེ་ཀོ་ཞེས་སྒྲའི་ཁྱད་པར་མི་འདྲ་བ་རེ་འབྱུང་ལ། སྒྲའི་ཁྱད་པར་དེ་དག་
ཨི་སོགས་བཞིས་བསྐྱེད་པ་ཡིན་པས། བསྐྱེད་སྟངས་དེ་ནི་ཨི་སོགས་བཞིས་དབྱངས་
ཀྱི་བྱ་བ་གསལ་བར་བྱེད་ཚུལ་ཡིན། སྤྱིར་རྒྱ་གར་ལྟ་བུར་རང་གི་སྐད་ཀྱི་ཆོས་ཉིད་

17 སུམ་ཅུ་པའི་སྐོར།
ཀྱི་གོམས་སྲོལ་ལྟར་དབྱངས་ཀྱི་བྱ་བ་བྱེད་པ་ལ་ཨ་སོགས་དབྱངས་བཅུ་དྲུག་དགོས་
མོད། བོད་སྐད་ཀྱི་དབང་དུ་བྱས་པས་ཨི་སོགས་བཞིའམ་ལྔས་ལེགས་སྦྱར་གྱི་དབྱངས་
བཅུ་དྲུག་གམ་ཨཱ་ལི་སྟེ་ཨ་ཕྲེང་གི་དོད་ཐུབ་ཀྱི་བྱ་བ་བྱེད་པས་ཨཱ་ལི་གསལ་བྱེད་
ཅེས་པའི་བརྡས་བསྙད་པ་ཡིན།
དབྱངས་གསལ་གྱི་ཁྱད་པར་ནི། རང་གྲོགས་དབྱངས་དང་སྦྱར་བ་དང་
མ་སྦྱར་བ་ཅི་རིགས་པའི་སྒོ་ནས་བརྗོད་བྱའི་དོན་རྫོགས་པར་སྟོན་པ་གསལ་བྱེད་
དང་། རང་གྲོགས་གསལ་བྱེད་ཀྱིས་བརྗོད་བྱའི་དོན་རྫོགས་པར་སྟོན་པ་ལ་རམ་
འདེགས་ཚུལ་གྱིས་འཇུག་པ་ལ་ནི་དབྱངས་ཞེས་བརྗོད་དོན་སྟོན་པར་གཞན་ལ་ལྟོས་
དགོས་མིན་གྱི་ཁྱད་ཡོད།
དབྱངས་སྟོན་བྱེད། ཨཱ་ལི་གསལ་བྱེད་ཨི་སོགས་བཞི། ཞེས་པའི་རྩ་གཞུང་
འགྲེལ་ཕྱོགས་ལ། གཞུང་ཚིག་གི་དངོས་བསྟན་སྒྲས་ཟིན་ལྟར་དབྱངས་བཞི་ཉིད་
དུ་འདོད་པ་དང་། ཤུགས་བསྟན་ཨ་བཅས་ལྔར་འདོད་པ་གཉིས་ཡོད་ཅིང་། དེ་
བཞིན་དབྱངས་ཀྱི་བྱ་བ་ལ་ཡང་། གོང་དུ་བཤད་པ་ལྟར་བཞེད་ཕྱོགས་མི་འདྲ་བ་
གཉིས་ཡོད། དེ་དག་གང་ཡིན་ཡང་། མཁས་པ་ཆེན་པོའི་བཞེད་པ་ཡིན་པས་ཁ་
ཚོན་གཅོད་མི་སྔ་བར། ས་པཎ་གྱི་<<མཁས་པའི་ཁ་རྒྱན་>> ཁོང་གི་གསུང་འབུམ་
པོད་གསུམ་པའི་ཤོག་གྲངས། ༦༣༣ ས་པཎ་གྱི་ <<སྒྲ་འཇུག>> ཁོང་གི་
གསུང་རྩོམ་པོད་དང་པོའི་ཤོག་གྲངས་ ༥༠༧ <<དཔལ་ཁང་ལོ་ཙཱ་པའི་ངག་
སྒྲོན།>> རྩ་བ་ཤོག་གྲངས། ༢ ངག་སྒྲོན་འགྲེལ་པ། ༤༥ ངག་སྒྲོན་གྱི་ཡང་
འགྲེལ། ༡༨༩ <<གསེར་ཏོག་རྟགས་འཇུག>> ༣༠ པྲ་ཏིའི་<<བཤད་སྦྱར་མ་
» ༨༥ སི་ཏུའི་<< མུ་ཏིག་ཕྲེང་མཛེས་» ༢༥ ༥ དབྱངས་ཅན་ངག་དབང་གི་

ལེགས་བཤད་ལྗོན་དབང་། །
<<སུམ་རྟགས་བཤད་སྦྱར་ལེགས་བཤདགཅེས་བསྡུས་>> ༡༧༤ <<བཞེད་མཚམས་
གསལ་བའི་སྒྲོན་མེ་>> ༡༢༠ དང་ ༡༥༧ སོགས་སུ་གཟིགས་ནས་རྟོགས་པར་
བྱ་དགོས། །
༣༽ དྲི་བ། གསལ་བྱེད་སུམ་ཅུ་ལ་ཚིག་གྲོགས་གསུམ་རེ་དང་། མགོ་ཅན་
གསུམ་གྱི་གྲངས་འདྲེན་དང་། དེ་རེ་རེ་ལ་ཚིག་སྒྲུབ་རེ་དང་། ར་བཏགས་བཅུ་
བཞི་བོ་རེ་རེ་ལ་ཚིག་གྲོགས་གཉིས་རེ་འབྲི་དགོས།
ལན། ཀ་བ། ཀ་ཏོ་ར། ཀ་ར་སོགས་ཀྱིས་མཚོན་གཞན་དག་ལ་རིགས་
འགྲེ་འཐུས་པས་འདིར་ཞིབ་ཕྲ་བཀོད་མེད་ལ་དེ་བཞིན་འོག་མ་གཉིས་ཀྱང་གྲངས་
འདྲེན་ཙམ་ལས་ཚིག་སྒྲུབ་དང་ཚིག་གྲོགས་འདིར་བྲིས་མེད། ར་མགོ་ཅན་རྐ་སོགས་
བཅུ་གཉིས། ལ་མགོ་ཅན་ལྟ་སོགས་བཅུ། ས་མགོ་ཅན་སྐུ་སོགས་བཅུ་གཅིག་
བཅས་ཡོད། འོན་ཀྱང་འགའ་ཤས་ཀྱིས་ཟླ་འདི་ར་མགོའི་གྲས་སུ་བགྲངས་ནས་
ར་མགོ་བཅུ་གསུམ་འདོད་པ་དང༌། སླ། འདི་ས་མགོའི་གྲས་སུ་བགྲངས་ནས་
ས་མགོ་བཅུ་གཉིས་འདོད་མཁན་ཡང་ཡོད་མོད་ཁྱབ་ཆུང་། །
༤༽ དྲི་བ། ཡ་བཏགས་ལ་བཏགས་ཅན་གྱི་ཡི་གེའི་གྲངས་ལ་ཅི་ཡོད་དང་དེ་
རྣམས་ལ་དཔེར་བརྗོད་རེ་དང་། སྔོན་འཇུག་རྗེས་འཇུག་ཡང་འཇུག་རྣམས་གསལ་
བྱེད་དང་སྦྱར་ནས་དཔེར་བརྗོད་རེ་ཞོག
ལན། ཡ་བཏགས་དང་ལ་བཏགས་ཀྱི་ཡི་གེའི་གྲངས་ནི། སྔ་མ་ལ་བདུན་
དང་ཕྱི་མ་ལ་དྲུག་ཡོད་དེ། ཀྱ་ཁྱ་གྱ་པྱ་ཕྱ་བྱ་མྱ་རྣམས་དང་། ཀླ་གླ་བླ་ཟླ་རླ་སླ་
བཅས་སོ། དེ་དག་གི་དཔེ་བརྗོད་ནི། ཀྱལ་ཀ ཁྱ་རེ་ཁྱོར་རེ། གྱ་གྱུ། དཔྱད།

སུམ་ཅུ་པའི་སྐོར།
འབྱུང་། འཕྱ། མྱོང་སོགས་དང་། བཀླགས། གློ་བུར། བླ་མ། ཟློག རླབས། སློབ་
ལྟ་བུ་དང་། སྔོན་འཇུག་ལྔ་པོ་གསལ་བྱེད་ལ་སྦྱར་བ་དཔེར་ན། གཞི། དཀར། བསྔོ་།
མཇལ། འབོད་ལྟ་བུ་དང་། རྗེས་འཇུག་བཅུ་བོ་གསལ་བྱེད་ལ་སྦྱར་བ་དཔེར་ན། སྟག
འབྲོང་། དྲེད། གཉན། སྲབ། དོམ། འཚའ། འཕར། སྤྲེལ། ལུས་ལྟ་བུ་དང་།
ཡང་འཇུག་གཉིས་རྗེས་སུ་སྦྱར་བ་དཔེར་ན། ཕྱིནད། བསྐངས་ལྟ་བུའོ།
༥༽ དྲི་བ། སླར་བསྡུ་བསྟན་པའི་རྩ་ཚིག་བཀོད་ནས་སླར་བསྡུ་ཟླ་སྡུད་རྫོགས་
ཚིག་ཅེས་ཟེར་དོན་དང་། དཔེ་བརྗོད་བཅུ་གཅིག་གསལ་བར་བྲིས།
ལན། རྩ་བ་ལས། གོ་ངོ་དོ་བོ་མོ་འོ། །རོ་ལོ་སོ་ཏོ་སླར་བསྡུ་སྟེ། །རྫོགས་
ཚིག་ཟླ་སྡུད་ཅེས་ཀྱང་བྱ། །དྲག་ཡོད་ཏོ་དང་མཐའ་མེད་འོ། །གཞན་རྣམས་མིང་
མཐའི་རྗེས་མཐུན་སྦྱར། ཞེས་བསྟན་པའི་གོ་སོགས་ཡི་གེ་བཅུ་གཅིག་པོ་དེ་དག་
ལ་སླར་བསྡུ་དང་ཟླ་སྡུད། རྫོགས་ཚིག་ཅེས་ཟེར་དོན་ནི། ཚིག་དོན་འོག་མ་སླར་
མི་འབྱུང་བར་རེ་ཞིག་དེ་ཙམ་གྱིས་བསྡུ་བའམ་རྫོགས་པར་བསྟན་པས་སླར་བསྡུ་
དང་། དོན་དེའི་ཟླ་བོ་ཕྱི་མ་མི་འབྱུང་བར་སྡུད་པར་བསྟན་པས་ཟླ་སྡུད། དོན་
དེ་རེ་ཞིག་དེ་ཙམ་གྱིས་རྫོགས་པར་བསྟན་པས་རྫོགས་ཚིག་ཅེས་བརྗོད་པ་ཡིན།
འདིར““སླར་བསྡུ་སྟེ། རྫོགས་ཚིག་ཟླ་སྡུད་ཅེས་ཀྱང་བྱ།” ཞེས་གསུངས་པ་
ལྟར་དེ་གསུམ་དོན་གཅིག་མིང་གི་རྣམ་གྲངས་སུ་བཞེད་མོད། གོ་སོགས་བྱ་ཚིག་
གི་མཐར་སྦྱར་བ་ལ་རྫོགས་ཚིག་དང་། ཁྱད་གཞི་དང་ཁྱད་ཆོས་བརྗོད་པའི་མིང་
རྐྱང་གི་མཐར་སྦྱར་བ་ལ་ཟླ་སྡུད་ཅེས་འདི་གཉིས་ལ་ཁྱད་པར་འབྱེད་དགོས་སམ་
སྙམ་སྟེ་དཔྱད་པར་འཚལ། རྫོགས་ཚིག་སྟོན་པའི་གཞུང་ཚན་འདིའི་ཐད་པྲ་ཏི་
དང་སི་ཏུ་རྣམ་གཉིས་ཀྱིས་མཚོན་པའི་མཁས་པའི་བཞེད་པ་འགངས་ཆེན་ཁག་གཞུང་

ལེགས་བཤད་ལྗོན་དབང་། 40
སོ་སོར་ཞིབ་ཏུ་སློབ་སྦྱོང་བྱས་པ་ལས་ཤེས་དགོས་པས། <<ཀུན་བཟང་དགོངས་
རྒྱན་>>ཤོག་གྲངས་༢༠ << མུ་ཏིག་ཕྲེང་མཛེས་>> ཤོག་གྲངས་༤༡ ཞྭ་ལུ་ལོ་
ཙཱ་པའི་<<སུམ་འགྲེལ་>> ཤོག་གྲངས་༡༡ ལྕང་སྐྱའི་<<སུམ་འགྲེལ་བློ་ལྡན་དགའ་
བསྐྱེད>>ཤོག་གྲངས་༧༧ ཀརྨ་སྨོན་ལམ་འོད་ཟེར་གྱི་<<སྣང་བ་དམ་པ >>༢༤༧
<<སི་ཏུའི་ཞལ་ལུང>>ཤོག་གྲངས་༩ <<ཐོན་མིའི་ཞལ་ལུང>>ཤོག་གྲངས་
༡༡༤ <<བཞེད་མཚམས་གསལ་བའི་སྒྲོན་མེ་> ༡༤ དང༌ ༡༢༡ སོགས་ལ་
ཞིབ་ཏུ་གཟིགས་ནས་རྟོགས་དགོས། །
དཔེར་བརྗོད་ནི། སྐྱོན་རྣམས་ཡོངས་སུ་དག་གོ འདི་ལས་ཕ་རོལ་ཏུ་སོང་
ངོ༌། སྒྲིབ་པ་རྣམས་ཡོངས་སུ་ཟད་དོ། ལྷག་བསམ་ནི་རིན་ཐང་བྲལ་བའི་དངོས་
པོ་ཞིག་ཡིན་ནོ། དེ་བཞིན་གཤེགས་པའི་ཆོས་རྣམས་རབ་ཏུ་ཟབ་བོ། རང་བཞིན་
གྱིས་མ་གྲུབ་པ་མཐར་ཐུག་པའི་བདེན་དོན་དུ་བདག་སྙམ་མོ། བློ་བསྐྱེད་ཐོབ་པས་
རབ་ཏུ་དགའ་འོ། དབང་ཕྱོགས་ལས་ཉི་གཞོན་འཆར་རོ། བརྩམས་ཆོས་འདིའི་
བརྗོད་དོན་རྣམས་ཤིན་ཏུ་གསལ་ལོ། བཅོམ་ལྡན་འདས་ཀྱིས་དེ་ལྟར་གསུངས་
སོ། བསམ་སྦྱོར་ངན་པ་ཀུན་ལས་བཀར་ཏོ་ཞེས་པ་ལྟ་བུ། །
༦༽ དྲི་བ། རྣམ་དབྱེ་དང་པོའི་དོན་དང༌། མིང་ཚིག་ཡི་གེ་གསུམ་གྱི་
ཁྱད་པར། ཡི་གེ་དང་མིང་དང་དངོས་མིང་བཏགས་མིང་། ཚིག་བཅས་
ཀྱི་མཚན་ཉིད་གསལ་བར་བྲིས།
མན། དོན་གྱི་ངོ་བོ་ཙམ་སྟོན་པའི་སྒྲ་རྣམ་དབྱེ་དང་པོའི་གོ་དོན་དུ་བཞེད་པ་
ལ་བོད་ཀྱི་མཁས་པའི་ཚོགས་སུ་མི་མཐུན་པ་མེད། ང་ཚོའི་རྒྱུན་གྱི་བརྗོད་ཚུལ་
ལ་ཀ་བ་དང་བུམ་པ་རྣམ་དབྱེ་དང་པོ་ཡིན་ཞེས་བཤད་པའི་སྐབས་ཀ་བ་དང་བུམ་

སུམ་ཅུ་པའི་སྐོར།
པ་ཞེས་བརྗོད་པའི་སྒྲ་རྣམ་དབྱེ་དང་པོ་ཡིན་པ་ལ་བསམས་ནས་བརྗོད་ཀྱི་ཡོད་པ་
ལས་ཀ་བ་དང་བུམ་པ་ཞེས་པའི་བེམ་གཟུགས་ཀྱི་དངོས་པོ་གཉིས་རྣམ་དབྱེ་ཡིན་
པར་སུ་ཞིག་སྨྲ། འོ་ན་དེ་དག་རྣམ་དབྱེ་དང་པོ་ཡིན་ལུགས་ཅི་ལྟར་ཡིན་ཞེ་ན། དེ་
དག་གི་རང་བཞིན་ལྷན་སྐྱེས་སུ་བརྗོད་བྱའི་དོན་གྱི་ངོ་བོ་མིང་དོན་གཞན་དང་མ་
འདྲེས་པར་རྣམ་པར་འབྱེད་པའི་སྒྲའི་ནུས་པ་དང་ལྡན་པས་རྣམ་དབྱེ་ཞེས་པའི་གོ་
དོན་ཚོང་བ་ཡིན། འོན་ཀྱང་གསུམ་དྲུག་གི་སྒྲ་དང་ལ་དོན་ཀྱི་རྐྱེན་གཞན་དག་ལྟར་
མིང་ཚིག་གི་བར་དུ་སྦྱོར་རྒྱུ་མེད་པ་ཤེས་པ་གཅེས།
མིང་ཚིག་ཡི་གེ་གསུམ་གྱི་ཁྱད་པར་ནི། ས་པཎ་<<མཁས་འཇུག་>>ལས།
“ ཡི་གེ་འདུས་པའི་བདག་ཉིད་ཅན། །དོན་གྱི་ངོ་བོ་བརྡ་སྤྲོད་པ། མིང་ཡིན། ”
ཞེས་དང་། “དེའི་ཁྱད་པར་དག ། སྟོན་པ་ཚིག་ཅེས་རབ་ཏུ་བཤད།” ཅེས་
དང༌། “དངོས་སུ་བརྗོད་དོན་མི་སྟོན་ཞིང་། །བརྗོད་པ་ཀུན་གྱི་གཞིར་གྱུར་པ།
།ཡི་གེ་”ཞེས་སོགས་གསུངས་པ་ལྟར་དང་། དེ་བཞིན་ཨ་ལག་ཤའི་ལྷ་རམས་པ་
བསྟན་དར་གྱིས་“་དོན་གྱི་ངོ་བོ་སྟོན་པ་མིང་། དེ་ཡི་ཁྱད་པར་སྟོན་པ་ཚིག གང་
ཡང་མི་སྟོན་པ་ཡི་གེ་ཞེས་”གསུངས་པ་ལྟར་གསེར་ཏོག་དང་དབྱངས་ཅན་དགའ་
བློ་སོགས་ཀྱིས་ཀྱང་བཞེད་ཅིང་། སྔ་མའི་མཁས་པའི་ཁྲོད་འདི་ལ་ལྟ་ཚུལ་དམིགས་
བསལ་བ་འཛིན་མཁན་ཕལ་ཆེར་མ་བྱུང་བར་ཡི་གེའི་མཚན་ཉིད་འཇོག་སྐབས་མིང་
ཚིག་གཉིས་ཀྱི་རྩོམ་གཞིར་གྱུར་པའི་སྐད་ཀྱི་གདངས་ཞེས་པའི་ནང་དོན་དང་མ་
འགལ་བ་གཙོ་འདོན་ལྟ་བུ་བྱས་ཡོད། འོན་ཀྱང་གནད་འདི་ལ་ད་དུང་ངེས་པར་
དཔྱད་པ་གཏོང་དགོས་པར་སྙམ།
དངོས་མིང་དང་བཏགས་མིང་གི་མཚན་ཉིད། འདོད་རྒྱལ་མཁན་པོའི་བློའི་

ལེགས་བཤད་ལྗོན་དབང་།
དབང་ངམ་འདྲ་བ་དང་འབྲེལ་བ་ཅི་རིགས་རྒྱུ་མཚན་དུ་བྱས་ནས་ཐོག་མར་བཏགས་
པའི་མིང་ནི་དངོས་མིང་དང་། འདྲ་བ་དང་འབྲེལ་བ་ཙམ་རྒྱུ་མཚན་དུ་བྱས་ནས་
བཏགས་པའི་མིང་གཉིས་པ་ལ་ནི་བཏགས་མིང་ཞེས་བྱ། ཚིག་གི་མཚན་ཉིད་ནི།
རྣམ་དབྱེ་དང་ཚིག་ཕྲད་ཀྱི་རྐྱེན་སྦྱར་བ་དང་མ་སྦྱར་བ་ཅི་རིགས་པའི་སྒོ་ནས་དོན་
གྱི་ཁྱད་པར་སྟོན་པའི་སྒྲ་ཞེས་བཞག་ན་རུང་ངམ་སྙམ།
༧༽ དྲི་བ། ལ་དོན་འཆད་པའི་རྩ་ཚིག་བཀོད་ནས་དེ་ལ་ཚིག་འགྲེལ་དང་།
རྣམ་དབྱེ་གཉིས་པ་དང་བཞི་པའི་ཁྱད་པར་བཅས་བྲིས།
ལན། “སུ་ར་རུ་དུ་ན་ལ་ཏུ། །ལ་དོན་རྣམ་པ་བདུན་ཡིན་ཏེ། །རྣམ་དབྱེ་
གཉིས་བཞི་བདུན་པ་དང་། །དེ་ཉིད་ཚེ་སྐབས་རྣམས་ལ་འཇུག ། ས་སུ་ག་བ་དྲག་
མཐར་ཏུ། ། ང་ད་ན་མ་ར་ལ་དུ། །འ་དང་མཐའ་མེད་ར་དང་རུ།” ཞེས་པ་ནི་
རྣམ་དབྱེ་ཚིག་འཕྲད་ཅན་སུ་སོགས་ལ་དོན་བདུན་པོ། གཉིས་པ་ལས་སུ་བྱ་བ་དང་།
བཞི་པ་དགོས་ཆེད། བདུན་པ་གནས་གཞི། དེ་ཉིད། ཚེ་སྐབས་རྣམས་ཀྱི་དོན་
གསལ་བ་ལ་འཇུག་ཅིང་དེ་དག་ལས་ན་ལ་ཕུད་པའི་ལྷག་མ་རྣམས་རྗེས་འཇུག་ལ་
ལྟོས་ནས་འཇུག་པ་ལས་རང་དབང་ཅན་མིན་པས་དེ་དག་ཇི་ལྟར་སྦྱོར་བའི་ཚུལ་
ངེས་པར་ཤེས་དགོས་པར་བརྟེན། རྩ་བ་ལས་རྗེས་འཇུག་སའི་རྗེས་སུ་སུ་དང་།
ག་བ་ད་དྲག་དག་གི་མཐར་ཏུ། ང་ད་ན་མ་ར་ལ་དག་གི་མཐར་དུ། འ་དང་མཐའ་
མེད་མཐར་ར་རུ་བཅས་ཐོབ་པ་གསལ་བར་གསུངས། །
རྣམ་དབྱེ་གཉིས་པ་དང་བཞི་པའི་ཁྱད་པར་ནི། དབྱངས་ཅན་དགའ་བློས་
ལས་དང་བྱ་བ་གཉིས་སོ་སོར་འབྱེད་ཅིང་གཙོ་བོར་ལས་ལ་ཉེ་བ་རྣམ་དབྱེ་གཉིས་
པ་དང་། དགོས་པ་དང་བྱ་བ་གཉིས་སོ་སོར་འབྱེད་ཅིང་གཙོ་བོར་དགོས་པ་ལ་ཉེ་

སུམ་ཅུ་པའི་སྐོར།
བ་རྣམ་དབྱེ་བཞི་པའི་མཚན་ཉིད་དུ་བཞག་པ་དང་། དེ་བཞིན་སི་ཏུ་པཎ་ཆེན་གྱིས་
“བྱེད་པ་པོས་བྱ་བ་གང་ལ་བྱེད་པའི་ལས་ཀྱི་དོན་ཅན་དུ་འགྱུར་བ་རྣམ་དབྱེ་གཉིས་
པ་”ཞེས་དང་། “བྱ་བ་གང་ཞིག་བྱ་བའི་དོན་གྱི་ཡུལ་དེ་ལ་ཕན་གདགས་པའི་ཆེད་
དུ་འཇུག་པའི་ལ་དོན་དྲུག་པོ་རྣམས་ནི་རྣམ་དབྱེ་བཞི་པ་ཞེས་བྱ་བ་ཡིན་”ཞེས་དང་།
<<གསེར་ཏོག་སུམ་འགྲེལ>>གྱི་ཤོག་གྲངས་ ༦༣ <<མཁས་པའི་ཁ་རྒྱན>> གྱི་
ཤོག་གྲངས་ ༢༦ <<ཐོན་མིའི་ཞལ་ལུང>> ཤོག་གྲངས་ ༡༣༠ སོགས་སུ་
རྣམ་དབྱེ་གཉིས་བཞི་ལ་སོགས་པའི་ངོ་བོ་འཇོག་པར་གནང་ཡང་མཁས་པ་རང་རང་
གི་དགོངས་པས་དཔྱོད་ལུགས་ཀྱི་དབང་གིས་ཚིག་དོན་གཉིས་ཐད་ནས་མི་མཐུན་
པའི་ཆ་འགའ་ཤས་ཡོད་པར་སྣང་བས་ཞིབ་ཏུ་དཔྱད་པར་ཞུ།
དབྱངས་ཅན་དགའ་བློ་དང་སི་ཏུའི་རྣམ་དབྱེ་གཉིས་པའི་མཚན་ཉིད་ཀྱི་གོ་བབས་
ལ་གཞིགས་ན། རྣམ་དབྱེ་གཉིས་པའི་རྐྱེན་གྱིས་བྱ་བའི་ཡུལ་ལམ་ལས་གཙོ་བོར་
སྟོན་པར་བཞེད་པ་དང་། བྱ་བའི་ཡུལ་ལ་བྱ་བ་བྱས་པ་ཙམ་སྟོན་པར་བཞེད་པ་
གཉིས་ལས། ལུགས་དང་པོས་ལ་དོན་གྱི་རྐྱེན་སྦྱོར་སའི་བྱ་ཡུལ་ངེས་པར་ཡོད་
དགོས་པ་དང་། ལ་དོན་གྱི་རྐྱེན་དེ་ལ་ཐད་ཀར་སྦྱར་བར་བསམ་པ་ཡིན། འོན་
ཀྱང་རང་ཅག་གིས་བཞག་པའི་རྣམ་དབྱེ་གཉིས་པའི་དཔེར་བརྗོད་ཕལ་མོ་ཆེ་དང་
རྣམ་དབྱེ་བདུན་པའི་དཔེ་བརྗོད་མཐའ་དག་པར་མཚན་ཉིད་དེའི་གོ་དོན་ཚང་བས།
དེ་དག་མཚན་ཉིད་དམ་གོ་དོན་གྱི་ཐོག་ནས་ཕན་ཚུན་མ་འདྲེས་པར་རྣམ་པར་དབྱེ་
དཀའ་བར་འགྱུར། དེས་ན་དབྱངས་ཅན་གྲུབ་པའི་རྡོ་རྗེས། དེ་ལྟའི་བྱ་བའི་ཡུལ་
ཞིག་ལ། །བྱ་བ་བྱས་པར་སྟོན་པ་ལ། །གཉིས་པ་ལས་སུ་བྱ་བ་དང་། །གཉིས་
པའི་ནང་ཚན་དེ་ཉིད་དང་། །བཞི་པ་དགོས་ཆེད་གསུམ་འདྲ་ཡང་། །བྱ་བ་བྱས་
པས་བྱ་བའི་ཡུལ། །དེ་འམ་དེ་དང་འབྲེལ་བ་ལ། །ཕན་ཐོགས་མེད་ན་གཉིས་པ་

ལེགས་བཤད་ལྗོན་དབང་། 24
སྟེ། །དཔེར་ན་ཤར་དུ་འགྲོ་ལྟ་བུ། ཞེས་གསུངས་པ་ལྟར།
རྣམ་དབྱེ་གཉིས་པ་ནི། བྱ་བའི་ཡུལ་ལ་བྱ་བ་བྱས་པ་ཙམ་སྟོན་པའི་ལ་དོན་
གྱི་རྐྱེན་ཞིག་ཏུ་བཞག་ན་རྣམ་དབྱེ་བཞི་པ་དང་བདུན་པ་སོགས་དང་མ་འདྲེས་པའི་
ཁྱད་པར་འབྱེད་ནུས་ཆེ། ཡང་འདིར་བཤད་དགོས་པའི་གནད་དོན་གཞན་ཞིག་
ནི། རྣམ་དབྱེ་བཞི་པའི་གོ་དོན་ཐད་མི་མཐུན་པ་ཕལ་ཆེར་མེད་ཀྱང་། དཔེ་བརྗོད་
བཞག་པའི་སྐབས་དགོས་པའི་དོན་དངོས་སུ་ཐོན་དགོས་མིན་གྱི་བཞེད་ཚུལ་མི་འདྲ།
དེ་བས་ན། དབྱངས་ཅན་གྲུབ་པའི་རྡོ་རྗེས། བྱ་བ་བྱས་པས་བྱ་བའི་ཡུལ། །དེའམ་
དེ་དང་འབྲེལ་བ་ལ། །ཕན་ཐོགས་ཡོད་ན་བཞི་པ་སྟེ། ཞེས་གསུངས་པ་ལྟར། །
རྣམ་དབྱེ་བཞི་པ་ནི། བྱ་བའི་ཡུལ་ལ་བྱ་བ་བྱས་པ་ཙམ་མིན་པར་དེ་དགོས་
པ་གང་ཞིག་གི་སླད་དུ་བྱས་པ་གཙོ་བོར་སྟོན་པ་ཞིག་དགོས་པས། དགོས་དོན་དཔེ་
བརྗོད་ཀྱི་སྒྲས་ཟིན་ལ་ངེས་པར་གསལ་དགོས་པ་ལས་དཔེ་བརྗོད་མཛད་པ་པོའི་
བསམ་དོན་ལ་གཞིགས་ནས་གཟོད་དཔེ་བརྗོད་དེ་རྣམ་དབྱེ་གང་དང་གང་གི་དཔེར་
བརྗོད་ཡིན་པའི་གནད་དོན་ཐག་གཅོད་དགོས་ན་རྙོག་འཛིང་ཇེ་ཆེ་ལས་དགོས་ཕན་
ཅང་མ་མཆིས་ཤིང་། རྣམ་དབྱེ་གཉིས་བཞི་བདུན་པ་སོ་སོའི་ཁྱད་པར་མ་འདྲེས་
པར་འབྱེད་དཀའ་བར་སྣང་བས་དེང་དུས་བོད་ཀྱི་སྒྲ་གཞུང་ལ་མཁས་པའི་མཁྱེན་
རབ་འོད་གསལ་སོགས་ཀྱིས་བཤད་པ་ལྟར་བྱས་ན་ལེགས་སོ།
༨༽ དྲི་བ། ལ་དོན་རྣམས་དོན་གང་དག་ལ་འཇུག་པ་ངོས་འཛིན་གྱིས་སོ་སོའི་
གོ་དོན་དང་དཔེ་བརྗོད་གསུམ་རེ་ཞོག
ལན། རྩ་བར། རྣམ་དབྱེ་གཉིས་བཞི་བདུན་པ་དང་། །དེ་ཉིད་ཚེ་སྐབས་
རྣམས་ལ་འཇུག ཅེས་གསུངས་པ་ལྟར། ལ་དོན་གྱི་རྣམ་དབྱེ་རྣམས་ལས་སུ་བྱ་

25 སུམ་ཅུ་པའི་སྐོར།
བ་དང་། དགོས་ཆེད། གནས་གཞི། དེ་ཉིད་དམ་བདེན་པ། ཚེ་སྐབས་རྣམས་
ལ་འཇུག་པ་ཡིན། ལ་དོན་བྱིངས་ཀྱི་འཇུག་པའི་ཐད་མཁས་པ་ཚོར་མི་མཐུན་པའི་
བཞེད་པ་མེད་ཀྱང་ན་ལ་གཉིས་དེ་ཉིད་ལ་འཇུག་མིན་ཐད་མཁས་པའི་ཚོགས་སུ་
བཞེད་པ་མི་མཐུན་པ་ཤུགས་ཆེ་བས། <<ཀུན་བཟང་དགོངས་རྒྱན་>>གྱི་ཤོག་
གྲངས་ ༢༤ <<མུ་ཏིག་ཕྲེང་མཛེས་>> ཀྱི་ཤོག་གྲངས་ ༥༠ <<གསེར་ཏོག་
སུམ་འགྲེལ་> ༤༩ <<ཐོན་མིའི་ཞལ་ལུང་» ༡༣༨ <<བརྡ་སྤྲོད་བློ་གསལ་
དགའ་སྟོན་> ༥༥ <<བཞེད་མཚམས་གསལ་བའི་སྒྲོན་མེའི་>> ཤོག་གྲངས་
༢༡ སོགས་སུ་ཞིབ་ཏུ་གཟིགས་ནས་རིགས་པ་དང་ལྡན་པ་རང་ལུགས་སུ་གཟུང་
བར་བྱའོ། དེ་དག་གི་གོ་དོན་ནི། ལས་སུ་བྱ་བ། བྱ་བའི་ཡུལ་ལ་བྱ་བ་བྱས་པ་
ཙམ་གཙོ་བོར་སྟོན་པའི་ལ་དོན་གྱི་སྒྲ། བཞི་པ་དགོས་ཆེད། དགོས་པ་གང་
ཞིག་གི་སླད་དུ་བྱ་བ་བྱས་པ་གཙོ་བོར་སྟོན་པའི་ལ་དོན་གྱི་སྒྲ། བདུན་པ་གནས་
གཞི་ནི། གང་ཞིག་གང་ལ་བརྟེན་པའི་ཚུལ་གསལ་བར་བྱེད་པའི་ལ་དོན་གྱི་སྒྲ།
དེ་ཉིད། བྱ་ལས་ངོ་བོ་ཐ་མི་དད་པར་སྟོན་པའི་ལ་དོན་གྱི་སྒྲ། ཚེ་སྐབས། སྐབས་
སམ་དུས་གཙོ་བོར་སྟོན་པའི་ལ་དོན་གྱི་སྒྲ་བཅས་སོ།
རིམ་པ་བཞིན་དེ་དག་གི་དཔེ་བརྗོད་ནི། རྣམ་དབྱེ་གཉིས་པའི་དཔེར་
བརྗོད། རིག་པ་ལ་སྦྱངས། གླིང་བར་དུ་ཉུལ། ཕ་མཐའ་རུ་བསྐྱོད། རྣམ་དབྱེ་
བཞི་པའི་དཔེར་བརྗོད། གཞན་དོན་བསྒྲུབ་པར་བརྩོན་པ་བསྟེན། ཆོས་ཉིད་
ལ་བློ་གོམས་པའི་དོན་དུ་དཔྱད་འཇོག་ཟུང་འབྲེལ་གྱིས་བསྒོམས། བླ་མ་དགྱེས་
པའི་སླད་དུ་བཀའ་བཞིན་བསྒྲུབས། རྣམ་དབྱེ་བདུན་པའི་དཔེར་བརྗོད། སྙིང་
དབུས་སུ་བླ་མ་མཛེས། སྐལ་ལྡན་གྱི་སློབ་མའི་ཁྲོད་དུ་རྩོམ་འཆད་རྩོད་པ་ལ་མཁས་
པའི་བླ་མ་བཞུགས། ནམ་མཁའ་རུ་ཉི་ཟླའི་འོད་སྣང་འབར། དེ་ཉིད་ཀྱི་དཔེར་

ལེགས་བཤད་ལྗོན་དབང་།
བརྗོད། དག་སྣང་ཅན་ལ་བླ་མ་སངས་རྒྱས་སུ་ཤར། ཐལ་འགྱུར་བས་ཆོས་ཀུན་
བདེན་མེད་དུ་མཐོང་། ཕྱོགས་ལྷུང་གི་དྲི་མ་ཅན་གྱིས་ཡོན་ཏན་ཡང་སྐྱོན་དུ་མཐོང་།
ཚེ་སྐབས་ཀྱི་དཔེར་བརྗོད། བསྐལ་པ་དཔག་མེད་ཀྱི་སྔོན་རོལ་ཏུ་སངས་རྒྱས།
མ་འོངས་པ་ན་བྱམས་པ་འབྱོན་པར་འགྱུར། སྲོད་ལ་མཉམ་པར་བཞག ཅེས་
པ་ལྟ་བུ་རྣམས་སོ།
༩༽ དྲི་བ། རྣམ་དབྱེ་གཉིས་པ། བཞི་པ། བདུན་པ་བཅས་ལ་མི་འདྲ་ས་གང་
ཡོད་དང་། ལྕགས་ལ་གསེར་འབྱུག རྡོ་བར་གཟུགས་བརྙན་བྱེད། ཁུང་དུ་འཛུལ་
ལྟ་བུ་རྣམ་དབྱེ་གང་ཡིན་བཅས་ཕྲིས།
ལན། རྣམ་དབྱེ་འདི་དག་གི་ཐད་མཁས་པའི་བཞེད་ལུགས་དང་གནད་དོན་
ཟུར་ཙམ་གོང་དུ་སྨྲས་ཟིན། འདི་དག་གི་ཁྱད་པར་ནི། རྣམ་དབྱེ་གཉིས་པའི་རྐྱེན་
གྱིས་བྱེད་པ་པོ་གང་ཞིག་གིས་བྱ་བའི་ཡུལ་ལ་བྱ་བ་བྱས་པ་ཙམ་གཙོ་བོར་སྟོན་པ་
དང༌། རྣམ་དབྱེ་བཞི་པའི་རྐྱེན་གྱིས་བྱ་བ་དེ་དགོས་པ་གང་ཞིག་གི་ཆེད་དུ་བྱས་
པ་གཅོ་བོར་སྟོན་པ་དང་། རྣམ་དབྱེ་བདུན་པའི་རྐྱེན་གྱིས་གང་ཞིག་གང་ལ་བརྟེན་
པའི་དོན་གཙོ་བོར་སྟོན་པ་བཅས་ཡིན་ཞིང་དེ་དག་ལ་མི་འདྲ་པའི་ཁྱད་པར་ཆེ།
དཔེ་བརྗོད་འདི་དག་ལས་དང་པོ་དང་གསུམ་པ་གཉིས་བདུན་པ་གནས་གཞི་
དང་། གཉིས་པ་ནི་ལས་སུ་བྱ་བའི་དོན་ཅན་དུ་སི་ཏུ་པཎ་ཆེན་གྱིས་གསུངས།
༡༠༽ དྲི་བ། རྟ་ལ་རྩྭ་སྟེར་ཞེས་པ་རྣམ་དབྱེ་བཞི་པ་ཡིན་མིན་རྒྱུ་མཚན། དགོས་
ཆེད་ཀྱི་དབྱེ་བ་ངོས་འཛིན་ཐོག་རེ་རེར་དཔེར་བརྗོད་ལྔ་རེ་ཕྲིས།
ལན། རྟ་ལ་རྩྭ་སྟེར་དང་། སློང་ལ་སྦྱིན་ལྟ་བུ་དཔེ་བརྗོད་འདི་དག་དབྱངས་

སུམ་ཅུ་པའི་སྐོར།
ཅན་གྲུབ་པའི་རྡོ་རྗེ་རང་ལུགས་སུ་རྣམ་དབྱེ་བཞི་པར་བཞེད་པར་སྣང་། བསམ་
དོན་གྱི་དབང་དུ་བྱས་ན་དོན་ལ་འགལ་བ་མེད་སྲིད་ཀྱང། གོང་དུ་ཅུང་ཙམ་བཤད་
པ་བཞིན་རྟ་འགྲངས་པའི་ཆེད་དུ་ལྟ་བུ་ལ་དོན་གྱི་རྣམ་དབྱེ་དགོས་དོན་གསལ་བྱེད་
ཀྱི་སྒྲའམ་དགོས་པའི་དོན་གྱི་རྗེས་སུ་སྦྱར་ན་མ་གཏོགས་གཉིས་པའི་དོན་དང་འཁྲུལ་
ཉེན་ཆེ། དགོས་ཆེད་ལ་དབྱེ་ན་གཉིས་ཏེ་བྱ་བའི་ཡུལ་ལ་ཕན་པ་དང་། དེ་དང་
འབྲེལ་བའི་ལས་ལ་ཕན་པ་གཉིས། དང་པོའི་དཔེ་བརྗོད། སྤྲང་པོ་འགྲངས་སླད་
དུ་ཟས་སྦྱིན། ཉམ་ཐག་རྣམས་སྐྱོབ་སླད་དུ་ཆོས་གསུངས། ཞེས་པ་ལྟ་བུ་དང་།
གཉིས་པ་ནི། ལོ་ཏོག་རྒྱས་པའི་ཆེད་དུ་ཞིང་ལ་ཆུ་དྲངས། སྐྱེད་ཚལ་མཛེས་པའི་
ཆེད་དུ་མེ་ཏོག་ལ་ཆུ་དྲངས། ཞེས་པ་ལྟ་བུའོ།
༡༡༽ དྲི་བ། རྣམ་དབྱེ་གཉིས་པ། བཞི་པ། བདུན་པ། དེ་ཉིད། ཚེ་སྐབས་བཅས་
སོ་སོའི་དོན་དང་ཁྱད་པར། དེ་དག་སོ་སོར་དཔེ་བརྗོད་གསུམ་རེ་གསལ་བར་ཕྲིས།
ལན། རྣམ་དབྱེ་གཉིས་པ་ནི། བྱ་བའི་ཡུལ་ལ་བྱ་བ་བྱས་པ་གཙོ་བོར་སྟོན་
པའི་ལ་དོན་གྱི་ཕྲད། བཞི་པ་ནི། དགོས་པ་ཞིག་གི་སླད་དུ་བྱ་བ་བྱས་པ་གཙོ་
བོར་སྟོན་པའི་ལ་དོན་གྱི་ཕྲད། བདུན་པ་ནི། རྟེན་དང་བརྟེན་པའི་འབྲེལ་བ་གཙོ་
བོར་སྟོན་པའི་ལ་དོན་གྱི་ཕྲད། དེ་ཉིད་ནི། བྱ་བ་ཉིད་ལས་ཀྱི་ངོ་བོར་གྱུར་པའམ་
བྱ་ལས་ཐ་མི་དད་པར་སྟོན་པའི་ལ་དོན་གྱི་ཕྲད། ཚེ་སྐབས། ཚེའམ་དུས་སྟོན་
པའི་ལ་དོན་གྱི་ཕྲད། ལས་སུ་བྱ་བ་དང་དགོས་ཆེད་དེ་ཉིད་བཅས་པ་བྱ་བའི་ཡུལ་
ལ་བྱ་བ་བྱས་པ་སྟོན་པ་འདྲ་ཡང་། དང་པོ་གཉིས་དགོས་པའི་དོན་ཚིག་ཟིན་ལ་དངོས་
སུ་ཐོན་མིན་གྱི་ཁྱད་པར་དང་། དེ་ཉིད་ལས་དང་བྱ་བ་ཐ་མི་དད་པས་སྔ་མ་གཉིས་
དང་མི་འདྲ། བདུན་པ་དང་ཚེ་སྐབས་ནི་གནས་ལ་བརྟེན་པ་དང་དུས་ལ་བརྟེན་པ་སྟེ་

ལེགས་བཤད་ལྗོན་དབང་། 13
གནས་དང་གནས་ཅན་གྱི་འབྲེལ་བ་དང་དུས་དང་དུས་ཅན་གྱི་འབྲེལ་བ་གྲུབ་པ་འདྲ་
ཡང་། རྟེན་དང་བརྟེན་པའི་འབྲེལ་བ་དངོས་བཏགས་ཀྱི་ཁྱད་པར་ཡོད།
དཔེ་བརྗོད། ལས་སུ་བྱ་བ་ནི། གཞུང་ཆེན་ལ་སློབ་སྦྱོང་བྱས། ཕ་རོལ་ཏུ་
བགྲོད། དཀར་པང་ལ་ཡི་གེ་བྲིས་ལྟ་བུ། བཞི་པ། ཐར་པ་འཐོབ་པར་བདག་
མེད་སྒོམ། འཇིགས་པ་ལས་སྐྱོབ་སླད་དུ་བླ་མ་བསྟེན། གར་ལ་བལྟ་བའི་ཕྱིར་
ཏུ་སྒྲོན་མེ་བཏེགས་ལྟ་བུ། བདུན་པ། མཁའ་དབྱིངས་སུ་ཉི་ཟླ་མཛེས། མིའི་ཁྲོད་
དུ་མཁས་པ་རིན་ཐང་ཆེ། བོད་ཡུལ་དུ་གྲང་རེག་ཆེ་ལྟ་བུ། དེ་ཉིད། མེ་ལྕེ་ཆེ་རུ་
འབར། གནམ་གཤིས་གྲང་མོར་གྱུར། ཆོས་ཀུན་བདེན་མེད་དུ་རྟོགས་ལྟ་བུ། ཚེ་
སྐབས། སློབ་སྦྱོང་མཐར་མ་ཕྱིན་བར་དུ་བརྩོན་པ་བསྟེན། འཛིན་གྲྭ་ཚོགས་པ་ན་
སློབ་ཁྲིད་བྱས། དུས་ཚོད་ལྔ་པར་སློབ་སྦྱོང་གི་མགོ་ཚུགས་ཞེས་པ་ལྟ་བུའོ།
༡༢༽ དྲི་བ། ན་སྒྲ་འཇུག་ཡུལ་སོ་སོའི་དཔེ་བརྗོད་དང་། དེ་དག་གི་མཚན་
ཉིད། ལ་སྒྲ་ལྷག་བཅས་ལ་འཇུག་པའི་དཔེ་བརྗོད་བཅས་གསལ་བར་ཕྲིས།
ལན། རྩ་བ་ནས་དངོས་སུ་བསྟན་པའི་ན་སྒྲའི་འཇུག་ཡུལ་ནི། ལས་དང་
ཆེད་དང་རྟེན་གནས་དང་། །དེ་ཉིད་ཚེ་སྐབས་ལ་སྒྲ་ཡིན། ཞེས་གསུངས་པ་ལྟར་
གྱི་ལྔ་པོ་ཉིད་ཡིན་ཀྱང་། <སྨྲ་སྒོ་>>ལས། ན་ཞེས་བྱ་བའི་ཚིག་གི་དོན། །དམིགས་
ཀྱིས་འབྱེད་དང་རྒྱུ་མཚན་དང་། ཞེས་སོགས་རྐང་པ་བཅུ་གཅིག་གིས་ན་སྒྲའི་འཇུག་
ཡུལ་བཅུ་དྲུག་བསྟན་ཞིང་དེ་དག་གི་ཚུལ་རྒྱས་པ་ནི་<<སྨྲ་སྒོ་རྩ་འགྲེལ་>> ཤོག་
གྲངས་ ༤༩ ན་གསལ་བས་འདིར་མ་བྲིས། ལ་སྒྲ་ལྷག་བཅས་ལ་འཇུག་པའི་
དཔེ་བརྗོད་ནི། གཡུལ་ཆས་བགོས་ལ་གཡུལ་སར་སོང་། བདག་མེད་བསྒོམས་
ལ་གོམས་པར་བྱས། སེམས་བསྐྱེད་ལ་ཐར་པ་བསྒྲུབས་ལྟ་བུའོ།

སུམ་ཅུ་པའི་སྐོར།
༡༣༽ དྲི་བ། ཨི་ལྡན་གྱི་རྣམ་དབྱེ་ལ་གྲངས་ཅི་ཙམ་ཡོད། དེ་རྣམས་སྟོན་བྱེད་
ཀྱི་རྩ་ཚིག་དང་། འབྲེལ་སྒྲ་རིགས་དྲུག་ལ་དཔེ་བརྗོད་གཉིས་རེ་ཕྲིས།
ལན། རྩ་བར། གི་ཀྱི་གྱི་འི་ཡི་ལྔ་པོ། །རྣམ་དབྱེ་དྲུག་པ་འབྲེལ་སྒྲ་དང་།
ཞེས་གསུངས་པ་ལྟར་དང་། སུམ་ཅུ་པའི་རྩ་བའི་དངོས་བསྟན་གྱི་འབྲེལ་སྒྲའི་རྣམ་
དབྱེ་གི་ཀྱི་གྱི་འི་བཞི་དང་ཤུགས་ལ་བསྟན་པ་ཡི་བཅས་ལྔ་ཡོད།
འདི་དག་གི་འཇུག་པའི་ཚུལ་ལ་དབྱེ་བ་འབྱེད་ལུགས་མི་མཐུན་པ་མང་ཡང་
འདིར་དབྱེ་བ་དྲུག་ཏུ་འབྱེད་ལུགས་ཀྱི་དབང་དུ་བྱས་ན། རྟེན་དང་བརྟེན་པའི་འབྲེལ་
སྒྲ་ནགས་ཁྲོད་ཀྱི་གཅན་གཟན། ངོ་བོ་གཅིག་པའི་འབྲེལ་སྒྲ་གངས་ཀྱི་རི། གཞི་
མཐུན་པའི་འབྲེལ་སྒྲ་ཟངས་ཀྱི་སླ་ང་། ཡན་ལག་དང་ཡན་ལག་ཅན་གྱི་འབྲེལ་
སྒྲ་ངའི་ལག་པ། ཆོས་དང་ཆོས་ཅན་གྱི་འབྲེལ་སྒྲ་མཚམས་སྤྲིན་གྱི་མདངས། བདག་
དང་བདག་གི་བའི་འབྲེལ་སྒྲ་ཁོང་གི་དཔེ་དེབ་ཅེས་པ་ལྟ་བུའོ། རྣམ་དབྱེ་དྲུག་པའི་
ཕྲད་འདི་དག་འབྲེལ་སྒྲ་ལས་གཞན་དོན་སྔ་ཕྱི་མི་མཐུན་པ་སོགས་ལ་འཇུག་པ།
<ཀུན་བཟང་དགོངས་རྒྱན་>>གྱི་ཤོག་གྲངས་ ༣༥ << མུ་ཏིག་ཕྲེང་མཛེས་
» ཀྱི་ཤོག་གྲངས་ ༦༦། རྡོ་རྗེ་རྒྱལ་པོའི་<<ལྗོན་དབང་གི་འགྲེལ་པ་>> ༡༢
སོགས་སུ་གསལ་བར་གཟིགས་ན་རྟོགས་སླ།
༡༤༽ དྲི་བ། དོན་གང་ལ་འབྲེལ་སྒྲ་དང་གང་ལ་བྱེད་སྒྲ་འཇུག་པའི་ཁྱད་པར་
ཁ་གསལ་ཐོག ཡི་ཡིས་གཉིས་ཁ་སྐོང་ལ་འཇུག་པའི་དཔེ་བརྗོད་གཉིས་རེ་ཕྲིས།
ལན། མིང་གང་ཞིག་གི་མཐར་འབྲེལ་སྒྲ་དང་བྱེད་སྒྲ་སྦྱོར་བའི་ཁྱད་པར་ནི།
7
རྟགས་འཇུག་རྩ་བ་ལས། མཐར་སྦྱར་འོག་མའི་མིང་དོན་ལས། ཞེས་སོགས་
གསུངས་པ་ལྟར། ངེས་པར་མིང་དོན་འོག་མའི་ཁྱད་པར་ལ་ལྟོས་དགོས་ཤིང་མིང་

30
ལེགས་བཤད་ལྗོན་དབང་།
སྔ་མའི་མཐར་བསྒྲུབ་བྱ་ཚོན་མདངས་དང་མཆོག་དམན་ལ་སོགས་པའི་སྒྲ་ཡོད་
ན་དྲུག་པ་འཇུག་སྟེ་གོས་ཀྱི་དམར་མདངས་དང་བློ་ཡི་མཆོག་དམན་ཞེས་པ་ལྟ་བུ་
དང་། སྦྱངས་དང་བསྐྱེད་ལྟ་བུའི་བྱེད་པའི་ལས་སམ་རྩོལ་བ་གསལ་བྱེད་ཀྱི་སྒྲ་
ཡོད་ན་རྣམ་དབྱེ་གསུམ་པ་བྱེད་སྒྲ་འཇུག་སྟེ། དཔེར་ན། བསམ་གཏན་གྱིས་
ནང་ཆོས་ལ་སྦྱངས། ཤེས་རབ་ཀྱིས་བྱང་ཆུབ་མཆོག་ཏུ་སེམས་བསྐྱེད་ལྟ་བུའོ།
ཡི་ཡིས་ཁ་སྐོང་ལ་འཇུག་པ་ནི། དཔེར་ན། ཟབ་བརླིང་ལྔ་རིག་ཆུ་གཏེར་
འཇིངས་ཡངས་སུ། །ལྷོད་མེད་བརྩོན་པ་དྲག་པོས་ཞུགས་པ་ཡི། །མཁས་པའི་
ཚོགས་ཀྱིས་ལེགས་བཤད་ནོར་བུ་ཡིས། །ཤེས་རིག་འོད་སྣང་བྲལ་བའི་བྱིས་རྣམས་
སྐྱོངས། ། ཡང་། མཐའ་ཡས་མུ་མེད་སྟོང་ཆེན་སྲིད་པ་ཡི། ། ཕྲ་རགས་བྱ་
དངོས་ཀུན་ལ་དབང་བྱེད་པར། །ཟླ་བྲལ་སྟོབས་ལྡན་ཤེས་རིག་དཔལ་འདི་ཡིས།
།བསྒྲིན་པར་ནུས་མིན་འཁོར་འདས་ཆོས་དེ་གང་། ལྟ་བུ།
༡༥༽ དྲི་བ། གསུམ་པ་བྱེད་སྒྲ་རྒྱུ་མཚན་གྱི་དོན་ལ་འཇུག་པ་དང་། བྱེད་སྒྲ་
ཁྱད་པར་སྟོན་པ་ལ་འཇུག་པ་གཉིས་ཀྱི་ཁྱད་པར་ཕྲིས།
ལན། རྣམ་དབྱེ་གསུམ་པའི་ཕྲད་ཀྱིས་སོགས་རྒྱུ་མཚན་གྱི་དོན་ལ་འཇུག་པ་
ནི། ཡོན་ཏན་མཐོང་བས་དད་པ་སྐྱེས། བརྩོན་པ་བསྟེན་པས་མཁས་པར་གྱུར།
རང་གཤིས་ངོ་མ་རྟོགས་པས་ཞེན་པ་ལོག ཅེས་པ་ལྟ་བུ་དང་།
ཀྱིས་སོགས་ཁྱད་པར་སྟོན་པ་ལ་འཇུག་པ་ནི། ཞེང་གཅིག་གིས་ཆེ། མཐོ་
གང་གིས་རིང་། ལྟ་བུ་ཡིན། དང་པོ་ནི་རྣམ་དབྱེ་གསུམ་པའི་རྐྱེན་གྱིས་དད་པ་
སྐྱེས་པ་དང་མཁས་པར་གྱུར་པ་ཞེན་པ་ལོག་པ་བཅས་ཀྱི་རྐྱེན་ནམ་རྒྱུ་མཚན་གཙོ་
བོར་བསྟན་པ་དང་། གཉིས་པ་རྣམ་དབྱེ་གསུམ་པའི་རྐྱེན་གྱིས་སྔ་མ་ལས་ཆེ་བ་

སུམ་ཅུ་པའི་སྐོར།
དང་རིང་བའི་ཁྱད་པར་ཅི་འདྲ་རྒྱུགས་པ་བསྟན། མདོར་ན་དང་པོས་རྐྱེན་ནམ་
རྒྱ་མཚན་བསྟན་པ་དང་། གཉིས་པས་གཞན་དང་མི་འདྲ་བའི་ཁྱད་པར་ཅི་འདྲ་
ཡོད་པ་བསྟན་པའི་ཁྱད་པར་ཡོད་དོ། །
༡༦༽ དྲི་བ། རྒྱན་སྡུད་སྟོན་བྱེད་ཀྱི་རྩ་ཚིག་དང་དེའི་དབྱེ་བ་གསུམ་དང་དེ་གསུམ་
གྱི་དོན་དང་དཔེ་བརྗོད་གཉིས་རེ་ཕྲིས།
ལན། རྩ་བར། ཀྱང་ཡང་འང་གསུམ་རྒྱན་སྡུད་དེ། །ག་ད་བ་ས་དྲག་མཐར་
ཀྱང་། །ང་ན་མ་ར་ལ་མཐར་ཡང་། །འ་དང་མཐའ་མེད་འང་དང་ཡང་། ཞེས་
གསུངས་པ་ལྟར་རྟོགས་སླ། སུམ་ཅུ་པའི་རྩ་བའི་དངོས་ཟིན་གྱི་ཀྱང་འང་གཉིས་
དང་ཤུགས་ལ་བསྟན་པ་ཡང་དང་བཅས་པ་གསུམ་མཐུན་པའི་ཚིག་རྒྱན་དང་མི་
མཐུན་པའི་ཚིག་རྒྱན་སྡུད་པ་བཅས་གསུམ་ལ་འཇུག་པ་ཡིན།
དང་པོ་མཐུན་པའི་ཚིག་རྒྱན་ནི་ཁྱད་གཞི་གཅིག་གི་སྟེང་དུ་འཛོམས་འོས་པའི་
ཁྱད་ཆོས་གསལ་བྱེད་ཀྱི་སྒྲའི་བར་དུ་ཀྱང་ཡང་འང་གསུམ་གང་རུང་སྦྱར་བ་སྟེ།
འདི་ལ་དབྱེ་ན་སྒྲ་མི་མཐུན་ཡང་དོན་མཐུན་པ། སྒྲ་དོན་གཉིས་ཆ་མཐུན་པ་གཉིས་
ལས། དང་པོའི་དཔེར་བརྗོད་ནི། དོན་ཡང་ཟབ་ལ་ཚིག་ཀྱང་སྙན། དཔལ་ཡང་
འབར་ལ་མཛེས་སྡུག་ཀྱང་འཕྲོ། བརྗོད་པའང་གསལ་ལ་འབྲུ་དོན་ཡང་བཟང་།
ལྷག་བསམ་ཡང་ཆེ་ལ་ཡོན་ཏན་ཡང་ལྡན་ཞེས་པ་ལྟ་བུ་དང་། གཉིས་པ་སྒྲ་དོན་
གཉིས་ཆ་མཐུན་པ་ནི། དཔེར་ན། ཟབ་ཀྱང་ཟབ། མཛེས་ཀྱང་མཛེས། གསལ་
ཡང་གསལ་ཞེས་པ་ལྟ་བུ། །
གཉིས་པ་མི་མཐུན་པའི་ཚིག་རྒྱན་ནི་ཁྱད་གཞི་གཅིག་གི་སྟེང་དུ་འཛོམས་མི་
འོས་པའི་ཁྱད་ཆོས་གསལ་བྱེད་ཀྱི་སྒྲའི་བར་དུ་ཀྱང་ཡང་འང་གསུམ་གང་རུང་སྦྱར་
f1

ལེགས་བཤད་ལྗོན་དབང་།
བ་སྟེ། འདི་ལ་དབྱེ་ན་སྒྲ་མཐུན་ཡང་དོན་མི་མཐུན་པ། སྒྲ་དོན་གཉིས་ཆ་མི་མཐུན་
པ་གཉིས་ལས། །
དང་པོ་ནི། དཔེར་ན། ཡོན་ཏན་ཆེ་ལ་ང་རྒྱལ་ཡང་ཆེ། བཤད་རྒྱུ་མང་ལ་
སྐྱོན་ཆ་ཡང་མང་། སྤྱི་སེམས་ཞན་ལ་རང་དོན་ཡང་ཞན། ཞེས་པ་ལྟ་བུ་དང་།
གཉིས་པ་ནི། དཔེར་ན། ཁ་འཇམ་ཡང་ཁོག་རྩུབ། ཁ་མཁས་ཀྱང་དོན་
གནད་ལ་བླུན། འཇོན་པོ་ལྟར་སྣང་ཡང་རང་དོན་འཕྱུག་ཅེས་པ་ལྟ་བུ།
གསུམ་པ་སྡུད་པ་ནི། རིགས་དང་བྱ་བ་སོགས་ཁྱད་གཞི་ཁྱད་ཆོས་ཀྱི་དོན་
རྣམས་སྒྲས་ཟིན་དུ་དངོས་སུ་ཐོན་མིན་ལ་མ་ལྟོས་པར་ཀྱང་སོགས་ཀྱི་སྒྲས་དོན་གྱི་
སྦྱོར་བ་དང་མཐུན་པར་སྟོན་པ་སྟེ། འདི་ལ་དབྱེ་ན་གཞི་མཐུན་སྡུད་པ་དང་། གོང་
མས་འོག་མ་སྡུད་པ། འོག་མས་གོང་མ་སྡུད་པ་བཅས་གསུམ་ལས་དང་པོ་ནི། ཁྱད་
ཆོས་གཉིས་ལ་སོགས་པའི་གཞི་མཐུན་པའམ་གཅིག་ཏུ་སྡུད་པ་སྟེ། དཔེར་ན། བདག་
གི་བླ་མ་འདི་ལུང་ཆོས་ཀྱི་སྦྱངས་ཚད་ཀྱང་མཐོ་ལ་ཉམས་རྟོགས་ཀྱི་ཡོན་ཏན་དང་
ཡང་ལྡན་པས་ཀུན་ལ་གཙིགས་ཆེ། སྨུ་སེམས་ཅན་གྱི་མི་ངན་འདི་དག་གཞུང་ལུགས་
ཀྱི་ཐོས་རྒྱ་ཡང་ཆུང་ལ་གཞན་ཕན་གྱི་ལྷག་བསམ་ཡང་དམན། ཚུལ་འཆོས་ལ་
གོམས་པའི་བཤེས་བརྫུས་འདི་དག་དགའ་སྡུག་གི་ཚོར་བ་ཡང་སྐྱེན་ཞིང་གཞན་ཡོན་
ལ་ཕྲག་དོག་ཀྱང་ཆེ། ཞེས་པ་ལྟ་བུ་དང་། གཉིས་པ་ནི། གོང་མར་བཀོད་པའི་
བྱ་བ་འོག་མའི་ཚིག་སྡེབ་ཏུ་དངོས་སུ་འགོད་མི་དགོས་པར་དོན་ལ་ཡོད་པ་ཀྱང་སྒྲ་
སོགས་ཀྱིས་བསྟན་པ་དཔེར་ན། གཅེས་འོས་ཀྱི་སློབ་མ་འདིས་སྦྱོང་ཚན་ལ་ཡང་
བརྩོན་པས་འཇུག་གི་འདུ་འཛིའི་གཡེང་བ་ལ་(འཇུག་པ) མིན་ནོ། སངས་རྒྱས་
ཀྱང་སྐྱབས་སུ་བསྟེན་ཏེ་མུ་སྟེགས་རིག་བྱེད་ཀྱི་སྟོན་པ( སྐྱབས་སུ་བསྟེན་པ)མིན་
ནོ། ཞེས་པ་ལྟ་བུ། གསུམ་པ་ནི། ཚིག་ཕྲད་འགོད་ཡུལ་གྱི་གནས་ཀྱི་ཁྱད་པར་

སུམ་ཅུ་པའི་སྐོར།
ཙམ་ལས་རྨང་གཞིའི་གོ་དོན་གོང་དང་འདྲ། དཔེར་བརྗོད་ནི། བདག་གི་བཤེས་
གཉེན་དེ་རྟེན་འབྲེལ་གྱི་ཟབ་གནད་བྱང་སྟེ། ཐོས་སྦྱོང་གིས་ཉིན་མཚན་འདས་པ་
གཞན་རྣམས་ཀྱང་ངོ་ལྟ་བུའོ།
༡༧༽ དྲི་བ། ལྷག་བཅས་སྟོན་བྱེད་ཀྱི་རྩ་ཚིག་དང་། དེའི་དབྱེ་བ་གསུམ་དང་
དེ་གསུམ་གྱི་དོན་དང་དཔེ་བརྗོད་གཉིས་རེ་ཕྲིས།
ལན། རྩ་བར། ཏེ་དེ་སྟེ་གསུམ་ལྷག་བཅས་ཏེ། །ན་ར་ལ་ས་དྲག་མཐར་
ཏེ། །ད་དེ་ག་ང་བ་མ་འ། །མཐའ་མེད་རྣམས་ལ་ས་སྟེ་འཐོབ། ཅེས་གསུངས་
པ་ལྟར་སུམ་ཅུ་པའི་རྩ་བས་དངོས་སུ་བསྟན་པའི་ལྷག་བཅས་ཀྱི་སྒྲ་སྟེ་ཡིག་དང་ཤུགས་
ལ་བསྟན་པ་ཏེ་དང་དེ་བཅས་གསུམ་པོ་མཚམས་སྦྱོར་ལྷག་བཅས་དང་དམ་བཅའ་
ལྷག་བཅས་གཞན་འདྲེན་ལྷག་བཅས་གསུམ་ལ་འཇུག་ཅིང་། །
དང་པོ་ནི། སྨྲ་སྒོ་ལས། ཚིག་གཉིས་རིམ་དང་ཅིག་ཅར་དུ། །སྦྱོར་བར་
བྱེད་པ་མཚམས་སྦྱོར་ཡིན། ཞེས་གསུངས་པ་ལྟར། ལྷག་བཅས་ཀྱི་སྒྲས་དོན་
གྱི་དངོས་པོའི་བྱུང་བ་རིམ་པ་ཅན་ཡིན་མིན་ཅི་རིགས་ཀྱི་སྒྲའམ་ཚིག་གི་མཚམས་
སྦྱོར་བར་བྱེད་པ་སྟེ། དཔེར་ན་སློབ་སྦྱོང་ལ་བརྩོན་ཏེ་མཁས་པར་གྱུར། ལམ་
བསྒོམས་ཏེ་ཆོས་བྱས། རིགས་པ་བཀོད་དེ་རྒོལ་བ་ཚར་བཅད། ཉི་འོད་ཤར་ཏེ་
མུན་པ་བསལ་ཞེས་པ་ལྟ་བུ། །
གཉིས་པ་ནི། སྨྲ་སྒོ་ལས། གང་ཞིག་གིས་ནི་སྔ་མ་ལ། །གསལ་བར་བྱེད་
པ་དམ་བཅའ་ཡིན། ཞེས་གསུངས་པ་ལྟར་ལྷག་བཅས་ཀྱི་སྒྲས་དམ་བཅས་པའི་
བསྒྲུབ་བྱའི་དོན་གྱི་དངོས་པོ་དེ་ཡིན་པ་དང་ཡོད་པ་སོགས་སུ་བསྒྲུབ་པའི་གཏན་
ཚིགས་སམ་སྒྲུབ་བྱེད་ཀྱི་རྒྱུ་མཚན་དང་ངེས་ཚིག་སོགས་འདྲེན་པ་སྟེ། དཔེར་ན་

ལེགས་བཤད་ལྗོན་དབང༌། །
ཆོས་ཐམས་ཅད་བདེན་པས་སྟོང་སྟེ། རྟེན་འབྲེལ་གྱི་རང་བཞིན་ཡིན་པས་སོ། སྲོག་
ལྡན་གྱི་དངོས་པོ་རྣམས་ཆོས་ཅན། མི་རྟག་སྟེ། སྐྱེ་འཆིའི་རང་བཞིན་ཅན་ཡིན་
པའི་ཕྱིར་ལྟ་བུ།
གསུམ་པ་ནི། ཡང་སྨྲ་སྒོ་ལས། ལྷག་མ་ཡོད་པ་སྟོན་འགྱུར་ཞིང་། །དེ་ལས་
གཞན་འགྱུར་གཞན་འདྲེན་པའོ། ཞེས་གསུངས་པ་ལྟར་ལྷག་བཅས་ཀྱི་སྒྲས་ཕྲད་
སྦྱོར་ཡུལ་གྱི་དོན་སྔ་མ་ལས་གཞན་གང་ཡང་རུང་བ་བསྟན་པ་སྟེ། དཔེར་ན། དེ་
ནི་ངེས་ཚིག་སྟེ། འདི་ནི་གཏན་ཚིགས་སོ། འདི་ནི་འཕགས་ཆེན་གྱི་མཛད་པ་
སྟེ། འདི་ནི་ཉན་རང་གི་ཞི་བའོ་ལྟ་བུའོ། །
༡༨༽ དྲི་བ། ལྷག་བཅས་ཀྱི་རྩ་བའི་དབྱེ་བ་གསུམ་པོ་རེ་རེ་ལ་དབྱེ་བ་གང་ཡོད་
རྣམས་ཀྱི་དོན་དང་། དཔེ་བརྗོད་བཅས་གསལ་བར་ཕྲིས།
ལན། དང་པོ་མཚམས་སྦྱོར་ལྷག་བཅས་ལ་རིམ་པ་ཅན་དང་ཅིག་ཅར་བ་
གཉིས། དོན་གྱི་དངོས་པོའི་བྱུང་བ་རིམ་པ་ཅན་ཡིན་མིན་ལ་ཁྱད་ཡོད་ཅིང་། དཔེར་
བརྗོད་ནི་གོང་དུ་བཀོད་ཟིན། དམ་བཅའ་ལྷག་བཅས་ལ་དབྱེ་བ་འདྲེན་པ་དང་།
གཏན་ཚིགས་འདྲེན་པ། ངེས་ཚིག་འདྲེན་པ། རྒྱས་བཤད་འདྲེན་པ་བཅས་ཡོད་
ཅིང་། དང་པོ་ནི། ལྷག་བཅས་ཀྱི་སྒྲས་རང་ཉིད་གང་ལ་སྦྱར་བའི་དོན་གྱི་དངོས་
པོའི་དབྱེ་བ་རྣམས་འདྲེན་པ་སྟེ། དཔེར་ན། ལམ་ནི་ལྔ་སྟེ། ཚོགས་ལམ། སྦྱོར་
ལམ། མཐོང་ལམ། སྒོམ་ལམ། མི་སློབ་ལམ་མོ་ལྟ་བུ་དང་། གཉིས་པ་ནི།
ལྷག་བཅས་ཀྱི་སྒྲས་རང་ཉིད་གང་ལ་སྦྱར་བའི་བསྒྲུབ་བྱའི་དོན་སྔ་མ་དེ་སྒྲུབ་བྱེད་
ཀྱི་རྒྱུ་མཚན་འདྲེན་པ་སྟེ། དཔེར་ན། རང་གི་རིག་གཞུང་རྣམས་ཆོས་ཅན། རང་
གི་མི་རིགས་ཀྱི་སྲོག་རྩ་ལགས་ཏེ། མི་རིགས་ཆགས་འཇིག་གི་གནད་དོན་དང་

35 སུམ་ཅུ་པའི་སྐོར།
འབྲེལ་བའི་ཕྱིར་ལྟ་བུ་དང་། གསུམ་པ་ནི། ལྷག་བཅས་ཀྱི་སྒྲ་རང་ཉིད་གང་ལ་
སྦྱར་བའི་སྔ་མའི་ཚིག་གི་འགྲེལ་པ་སྟེ་བཤད་པ་དང་ངེས་ཚིག་འདྲེན་པ་སྟེ། དཔེར་
ན་ཟག་བཅས་ཏེ། ཉོན་མོངས་པའི་ཟག་པ་དང་བཅས་པས་སོ། ལྟ་བུ། བཞི་པ་
ནི། ལྷག་བཅས་ཀྱི་སྒྲས་རང་ཉིད་གང་ལ་སྦྱར་བའི་དངོས་པོ་དེའི་ཚུལ་རྒྱས་པར་
བསྟན་པ་སྟེ་དཔེར་ན་རྒྱན་གྱི་བརྗོད་བྱ་ནི་འཕགས་པའི་མངོན་རྟོགས་བརྒྱད་ཅེས་
གསུངས་ཏེ། མངོན་རྟོགས་བརྒྱད་པོ་ནི། ༡ གཞི་ཤེས། ༢ ལམ་ཤེས། ༣
རྣམ་མཁྱེན། ༤ རྣམ་ཀུན་མངོན་པར་རྫོགས་པའི་སྦྱོར་བ་བཅུ་གཅིག ༥ རྩེ་
མོའི་སྦྱོར་བ་བརྒྱད། ༦ མཐར་གྱིས་པའི་སྦྱོར་བ་བཅུ་གསུམ། ༧ སྐད་ཅིག་
མའི་སྦྱོར་བ་བཞི། ༨ ཆོས་སྐུ་རྣམས་སོ། དེ་ལ་དང་པོ་གཞི་ཤེས་ནི་ཞེས་སོགས་
ལྟ་བུའོ། གསུམ་པ་གཞན་འདྲེན་ལྷག་བཅས་ལ་ནང་གསེས་ཀྱི་དབྱེ་བ་འབྱེད་པའི་ཚུལ་
མ་མཐོང་ཡང་། སྒྲ་གཞན་འདྲེན་པ་དང་དོན་གཞན་འདྲེན་པ་གཉིས་སུ་ཕྱེ་ན་ཡང་
དོན་དང་མཐུན་པར་སེམས་ཤིང་། དཔེར་བརྗོད། དང་པོ། ཁྱོད་ནི་སྐྱབས་ཏེ་ཁྱོད་
ནི་མགོན་ལྟ་བུ་དང་། གཉིས་པ། འདི་ནི་ལྷ་སྟེ་དེ་ནི་མི་ཞེས་པ་ལྟ་བུའོ།
༡༩༽ དྲི་བ། གམ་སོགས་འབྱེད་པ་དང་སྡུད་པ་ལ་འཇུག་པའི་དཔེ་བརྗོད་ལྔ་
རེ་དང་། འབྱེད་སྡུད་གཉིས་ཀྱི་ཁྱད་པར་འབྲི་དགོས།
ལན། དང་པོ། ཕུང་པོ་ནི་ལྔ་སྟེ། གཟུགས་སམ། ཚོར་བའམ། འདུ་ཤེས་
སམ། འདུ་བྱེད་དམ། རྣམ་པར་ཤེས་པའི་ཕུང་པོའོ། མཚན་ཉིད་ནི་གསུམ་སྟེ།
ཀུན་བཏགས་སམ། གཞན་དབང་ངམ། ཡོངས་གྲུབ་བཅས་སོ་ལྟ་བུ་དང་། གནས་
འདིར་མཁས་པ་ཡོད་དམ་མེད་ལྟ་བུ་ཐེ་ཚོམ་དང་དྲི་བའི་སྒོ་ནས་འབྱེད་པ་དང་།
འགྲོའམ་འདུག་ལྟ་བུ་གདམ་ངའི་སྒོ་ནས་འབྱེད་པ་ལྟ་བུའོ།

ལེགས་བཤད་ལྗོན་དབང་། 36
གཉིས་པ། སྡུད་པའི་དཔེར་བརྗོད་ནི། ནང་ཆོས་ལ་མཁས་ཏེ་སྙན་ངག་
གམ་རྩོམ་རིག་ལ་ཡང་ངོ་ལྟ་བུ་སྔ་མར་སྦྱར་བའི་ཆོས་ཕྱི་མར་སྦྱོར་བ་སྡུད་པ་དང་
ཚན་རིག་གམ་རྫས་སྦྱོར་རིག་པའམ། ནང་ཆོས་ལ་ཡང་མཁས་སོ་ལྟ་བུ་ཕྱི་མར་
སྦྱར་བའི་ཆོས་སྔ་མར་སྦྱོར་བ་སྡུད་པའོ། འབྱེད་སྡུད་ཀྱི་ཁྱད་པར། འབྱེད་
པ་ནི་གཞི་གཅིག་ནས་གཉིས་གསུམ་སོགས་རྣམ་གྲངས་མང་པོར་འབྱེད་པ་དང་
སྡུད་པ་ནི་གོང་གི་འབྱེད་པ་ལས་གོ་ལྡོག་པ་སྟེ། གཉིས་གསུམ་སོགས་རྣམ་གྲངས་
མང་པོ་གཞི་གཅིག་ཏུ་སྡུད་པའོ།
༢༠༽ དྲི་བ། སྦྱོར་ཚུལ་སླར་བསྡུའི་སྐབས་དང་མཚུངས། ཞེས་མཚུངས་ཚུལ་
དང་། ར་རུ་འི་ཡི་འང་ཡང་རྣམས། །རྐང་པ་མི་སྐོང་སྐོང་བའི་ཁྱད། ཅེས་པའི་
དོན་འགྲེལ་གསལ་བར་ཕྲིས།
ལན། གོང་དུ་བཤད་པ་འབྱེད་པ་དང་སྡུད་པ་ལ་འཇུག་པའི་གམ་ལ་སོགས་
པ་བཅུ་གཅིག་པོ་དེ་དག་ཚིག་ཕྲད་དུ་སོང་བའི་སྐབས་རྗེས་འཇུག་གང་དང་གང་གི་
རྗེས་སུ་འཇུག་པར་འགྱུར་བའི་ཚུལ་ནི་སླར་བསྡུའི་སྐབས་སུ་བཤད་པའི་གོ་སོགས་
བཅུ་གཅིག་པོའི་འཇུག་པ་དང་མཚུངས་ཤིང་། དེ་དག་ལས་ཏོ་ཡིག་ཕུད་པའི་ལྷག་
མ་རྣམས་རང་འདྲའི་རྗེས་འཇུག་གི་རྗེས་སུ་འཇུག་ཅིང་། ཏོ་ཡིག་ནི་རྟགས་མཚུངས་
འདྲེན་པ་བརྗོད་བདེ་བའི་དབང་གིས་དམིགས་བསལ་ད་དྲག་གི་མཐར་སྦྱར་བ་ཡིན
ར་རུ་དང་འི་ཡི་འང་ཡང་རྣམས་ལས་རྩོམ་ལུས་ཚིག་ལྷུག་ལྟ་བུ་གཅོད་མཚམས་
ལ་ངེས་པ་མེད་ཅིང་རྐང་པའི་ཁ་སྐོང་དགོས་པའི་གནད་དོན་མེད་པའི་རིགས་ལ་
ལ་དོན་གྱི་ར་དང་གཞན་འི་འང་རྣམས་སྐབས་དོན་དང་མཐུན་པར་མིང་གི་མཐར་
ཚེག་བར་མ་ཕྱེ་བར་སྦྱོར་དགོས་པ་དང་། རྩོམ་ལུས་ཚིགས་བཅད་རྐང་པའི་གཅོད་

སུམ་ཅུ་པའི་སྐོར།
མཚམས་ངེས་པ་ཅན་གྱི་རིགས་ལ་རྐང་པའི་ཁ་སྐོང་དགོས་བྱུང་ཚེ་ར་འི་འང་རྣམས་
མིང་སོ་སོའི་མཐའ་ནས་ཚེག་བར་ཕྱེས་ཏེ་ར་ལ་ཞབས་ཀྱུ་དང་འི་འང་གཉིས་ཡི་ཡང་
གཉིས་སུ་བསྒྱུར་ཏེ་སྐབས་དོན་ལྟར་སྦྱོར་དགོས། མདོར་ན་ལ་དོན་ལ་ར་དང་རུ་
ལྟ་བུ་རྐང་པའི་ཁ་སྐོང་ཡིན་མིན་གྱི་ཁྱད་ཙམ་ལས་དོན་གྱི་བསྟན་དོན་ལ་ཁྱད་མེད་
ཅེས་པའི་དོན་ཡིན། །
༢༡༽ དྲི་བ། ནས་ལས་གཉིས་དགར་སྡུད་ལ་འཇུག་ཚུལ་འཆད་པའི་རྩ་ཚིག་ངོས་
འཛིན་ཐོག འབྱུང་ཁུངས་དང་དགར་སྡུད་ཀྱི་དཔེ་བརྗོད་བཅས་གསལ་བར་ཕྲིས།
ལན། རྩ་བར། རིགས་མཐུན་དགར་ནས་མི་མཐུན་ལས། །སྡུད་ལ་ནས་
སྒྲ་ཁོ་ན་འཇུག ཅེས་གསུངས། འདིའི་སྐབས་སུམ་ཅུ་པའི་རྩ་བར། དགར་དང་
སྡུད་པའང་དེ་བཞིན་ནོ། ཞེས་གསུངས་པའི་དོན་འགྲེལ་སྐབས་པྲ་སི་སོ་སོར་བཞེད་
ལུགས་ཀྱི་ཁྱད་པར་མི་འདྲ་བ་རེ་མཆིས་ཏེ། <<ཀུན་བཟང་དགོངས་རྒྱན་>> ལས།
དགར་དང་སྡུད་པའང་དེ་བཞིན་ནོ། ཞེས་ནས་ལས་གཉིས་ཐུན་མོང་དུ་སྡུད་པའི་
དོན་ལ་འཇུག་པར་བཤད་དེ། དེ་ཉིད་ལས། སྔོན་གྱི་མདོ་རྒྱུད་བསྟན་བཅོས་ཀྱི་
ཡིག་རྙིང་ཕལ་མོ་ཆེར་ལས་སོགས་པ་དང་། ལས་སྩོགས་པ་ཞེས་པ་ཤ་སྟག་བྱུང་
ཞེས་ལས་ཀྱི་སྒྲ་ནས་དང་འདྲ་བར་སྡུད་པར་འཇུག་པ་བཞེད་པ་དང༌། སི་ཏུའི་<<མུ་
ཏིག་ཕྲེང་མཛེས་>>ལས། དེ་ལས་ནས་ཀྱི་སྒྲ་གཅིག་པུ་ནི་ཡུལ་དང་དུས་དང་
དངོས་པོ་ལ་སོགས་པ་མཚམས་འཛིན་ཅིང་སྡུད་པའི་དོན་དུའང་དེ་བཞིན་དུ་
འཇུག་པ་ཡིན་ནོ་ཞེས་ནས་སྒྲ་མ་གཏོགས་ལས་སྒྲ་སྡུད་པའི་དོན་ལ་མི་འཇུག་
པར་བཞེད། གནད་དོན་འདིའི་ཐད་གསལ་བཤད་ཞིབ་ཕྲ་སུམ་ཅུ་པའི་གཞུང་
གཞན་དག་གི་དྲིས་ལན་སྐབས་སུ་འབྱུང་ངེས་ཤིང་གཙོ་བོ་<<སྨྲ་སྒོའི་རྩ་འགྲེལ་

ལེགས་བཤད་ལྗོན་དབང་། 3s
>> ཤོག་གྲངས་༥༦ <<ཀུན་བཟང་དགོངས་རྒྱན་>>ཤོག་གྲངས་༤༣ << མུ་
ཏིག་ཕྲེང་མཛེས་>>ཤོག་གྲངས་༧༩ <<གསེར་ཏོག་སུམ་འགྲེལ་>>ཤོག་གྲངས་
༧༡ <<ཐོན་མིའི་ཞལ་ལུང་>>༡༥ ༤ སོགས་སུ་གསལ་བས་ཞིབ་གཟིགས་
.གནང་གལ་ཆེ། །
འབྱུང་ཁུངས་ཀྱི་དཔེ་བརྗོད་ནི། མདོ་སྨད་ནས་མཁས་པ་བྱུང་། དགར་བའི་
དཔེ་ནི། འཆད་རྩོད་རྩོམ་གསུམ་ལས་རྩོམ་པ་དཀའ། སྡུད་པའི་དཔེ་ནི། མནར་
མེད་ནས་སྲིད་རྩེའི་བར་ཞེས་པ་ལྟ་བུའོ།
༢༢༽ དྲི་བ། རྣམ་དབྱེ་ལྔ་པ་འབྱུང་ཁུངས་དང་ནས་ལས་དགར་བ་ལ་ཞུགས་
པའི་དགར་བ་གཉིས་ཀྱི་ཁྱད་པར་གསལ་བར་ཕྲིས།
ལན། རྣམ་དབྱེ་ལྔ་པ་འབྱུང་ཁུངས་ནི། ནས་ལས་ཀྱི་སྒྲས་དངོས་པོ་ཞིག་
གང་ལས་བྱུང་བའམ་བྲལ་བ་སྟོན་པ་དང་། དགར་བ་ནི། ནས་ལས་ཀྱི་སྒྲས་
གང་ཞིག་རིགས་དང་བྱ་བ་ཡོན་ཏན་རྫས་བཞི་ཅི་རིགས་ཀྱི་སྒོ་ནས་ཁྱད་པར་
དུ་ཕྱེ་སྟེ་དགར་བ་སྟོན་པ་སྟེ། དང་པོས་གང་ཞིག་གང་ལས་བྱུང་བའམ་བྲལ་
བ་སྟོན་པ་དང༌། གཉིས་པས་རིགས་ལ་སོགས་པ་ཁྱད་ཆོས་བྱེ་བྲག་པས་གཞི་
གཞན་ལས་དགར་བ་སྟོན་པའོ།
༢༣༽ དྲི་བ། འབྱུང་ཁུངས་དངོས་དང་ཆ་འདྲའི་ཁྱད་པར་དང་དཔེར་བརྗོད་
གསུམ་རེ། རིགས་མཐུན་དགར་ནས་མི་མཐུན་ལས། །སྡུད་ལ་ནས་སྒྲ་ཁོ་ན་འཇུག
ཅེས་པ་དཔེར་བརྗོད་དང་སྦྱར་ནས་བཀྲལ་དགོས། །
ལན། 
དངོས་པོ་བྱེ་བྲག་པ་དེ་རྟེན་གྱི་ཁུངས་ལས་བྱུང་བའམ་ཕྱུང་ཤུལ་དུ་

» སུམ་ཅུ་པའི་སྐོར།
རྟེན་ཁུངས་ཀྱི་དངོས་པོའི་རྣམ་པ་ལ་འགྱུར་ལྡོག་ཡོད་མེད་ཀྱི་ཆ་ནས་འབྱེད་དེ། དཔེ་
བརྗོད་ནི། མཁས་པའི་ཞལ་ནས་ལེགས་བཤད་བྱུང་། རྒྱ་མཚོ་ལས་ནོར་བུ་བླངས་
ལྟ་བུ་དང་། འོ་མ་ལས་ཞོ་བླངས། ས་བོན་ལས་མྱུ་གུ་འཁྲུངས་ཞེས་པ་ལྟ་བུ། འདིར་
ཡང་མི་རྣམས་ཀྱི་ནང་ནས་རྒྱལ་རིགས་མཆོག་ཅེས་པ་ལྟ་བུའི་དགར་གཞི་དང་དགར་
བྱ་རིགས་མཐུན་པ་དགར་བ་ལ་ནས་སྒྲ་འཇུག་པ་དང་། མི་ལས་དུད་འགྲོ་དམན་
ལྟ་བུ་ལྟ་བུ་དགར་གཞི་དང་དགར་བྱ་རིགས་མི་མཐུན་པ་དགར་བ་ལ་ལས་སྒྲ་འཇུག་
པར་གསུངས་ཤིང་། གོང་དུ་བཤད་པ་བཞིན་སི་ཏུའི་རྗེས་འབྲངས་དང་བཅས་པས་
ལས་སྒྲ་སྡུད་པར་འཇུག་པ་མི་འདོད་པར་ནས་ཀྱི་སྒྲ་ཁོ་ན་སྡུད་པ་ལ་འཇུག་པར་བཞེད་
༢༤༽ དྲི་བ། ཟླ་སྡུད་དང་། རྒྱན་སྡུད། འབྱེད་སྡུད། དགར་སྡུད་བཅས་ཀྱི་
སྡུད་པ་རྣམས་ལ་དཔེར་བརྗོད་གསུམ་རེ་གསར་དུ་ཞོག །
ལན། ༡ ཟླ་སྡུད་ཀྱི་སྡུད་པ་ནི། ཡོན་ཏན་ཅན་ཀུན་ལས་བཟང་ངོ༌། ངག་
རིག་སྒྱུ་རྩལ་པ་ནི་ཐམས་ཅད་ལས་བཤད་བདེའོ། བློ་རྒྱ་ཅན་ནི་ཕུགས་འབྲས་ཀུན་
ལས་ཡག་གོ་ལྟ་བུ་དང༌། ༢ རྒྱན་སྡུད་ཀྱི་སྡུད་པ་ནི། མཁས་པ་ཡང་ཡིན་
ལ་ལྷག་བསམ་ཅན་ཡང་ཡིན། དགེ་སེམས་ཀྱང་བསྐྱེད་དེ་དགེ་སེམས་མ་ཡིན་པ་
མིན་ནོ། ལྷ་ཟིལ་གྱིས་གནོན་ཏེ་ལྷ་མ་ཡིན་པ་ཡང་ངོ་ལྟ་བུ། འབྱེད་སྡུད་
ཀྱི་སྡུད་པ་ནི། སྲོག་གམ། ལུས་སམ། རྒྱན་རྣམས་ནི་སྙན་ངག་གི་གྲུབ་ཆའོ།
ནང་དོན་རིག་པའམ། སྒྲ་རིག་པའམ། ཚད་མ་རིག་པའམ། བཟོ་རིག་གམ།
གསོ་རིག་བཅས་ནི་རིག་གནས་ཆེ་བ་ལྔའོ། ཀུན་བཏགས་སམ། གཞན་དབང་
ངམ། ཡོངས་གྲུབ་བཅས་ནི་མཚན་ཉིད་གསུམ་མོ་ལྟ་བུ། ༤ དགར་སྡུད་ཀྱི་

ལེགས་བཤད་ལྗོན་དབང་།
སྡུད་པ་ནི། ས་དང་པོ་ནས་བཅུ་པའི་བར། ཤར་གླིང་ནས་ནུབ་གླིང་བར། མགོ་
སྦྱོར་བ་ནས་མཇུག་བསྔོ་བའི་བར་ཞེས་པ་ལྟ་བུའོ། །
༢༥༽ དྲི་བ། རྣམ་དབྱེ་བརྒྱད་ཀྱི་གོ་དོན་དང་། དེ་དག་གི་དཔེ་བརྗོད་ཆ་ཚང་
བྲིས་ཐོག་རྣམ་དབྱེ་དང་པོ་མིང་ཙམ་ཞེས་པའི་ཙམ་སྒྲའི་གཅོད་བྱ་ངོས་ཟུངས།
ལན། དང་པོ་ངོ་བོ་ཙམ་སྟོན་པ། གཉིས་པ་ལས་སུ་བྱ་བ། གསུམ་པ་བྱེད་
པའམ་བྱེད་པ་པོ་གསལ་བྱེད། བཞི་པ་དགོས་ཆེད། ལྔ་པ་འབྱུང་ཁུངས། དྲུག་
པ་འབྲེལ་སྒྲ། བདུན་པ་གནས་གཞི། བརྒྱད་པ་བོད་པ་གསལ་བྱེད་བཅས་ཡིན་
ཞིང་། དེ་དག་གི་གོ་དོན་རྒྱས་པ་གོང་དུ་བཤད་ཟིན་པ་ལྟར་ཡིན། དཔེར་བརྗོད་
ནི་དང་པོ། ཀ་བ། ལྷ། མི་ཞེས་པ་ལྟ་བུ། གཉིས་པ་གསུང་ཆོས་ལ་ཉན།
དགའ་ལྡན་ལ་གཤེགས། བྱ་ལམ་ལ་མཁའ་གྲུ་འཕུར་ཞེས་པ་སོགས་ལྟ་བུ།
གསུམ་པ་བརྩོན་པས་ཆོས་ལ་སྦྱངས། ཤེས་རབ་ཀྱིས་དེ་ཉིད་རྟོགས། སློབ་
མ་རྣམས་ཀྱིས་དང་བས་ཉན་ཞེས་པ་སོགས་ལྟ་བུ། བཞི་པ་རིག་པ་འཕེལ་བར་
དབྱངས་ཅན་ལྷ་རུ་བསྟེན། བདག་མེད་རྟོགས་པར་གནས་ལུགས་ལ་ཡང་ཡང་
དཔྱད། ཐར་པ་འཐོབ་སླད་དུ་ལམ་བསྒོམས་ཞེས་པ་སོགས་ལྟ་བུ། ལྔ་པ་མཛའ་
གྲོགས་ལས་སྙིང་གཏམ་ཐོས། གཞུང་ལུགས་ལས་ཤེས་བྱ་མང་པོ་རྙེད། རྒྱ་
གར་ནས་ཚད་མའི་སྟོན་པ་འཁྲུངས་ཞེས་སོགས་ལྟ་བུ། དྲུག་པ་ནི་ངའི་ལྟ་བ།
ཁོའི་ཁས་ལེན། བདག་གི་བཤེས་གཉེན་ཞེས་སོགས་ལྟ་བུ། བདུན་པ་ནི་གཞུང་
སྟེང་དུ་ཡོད་པའི་གོ་བ། སེམས་ངོ་ན་མངའ་བའི་ཡོན་ཏན། མཁའ་ལམ་ན་
མཛེས་པའི་རྒྱུ་སྐར་ལྟ་བུ། བརྒྱད་པ་ནི་ཀྱེ་ས་སྤྱོད་ཆེད་པོ། ངག་གི་དངོས་
གྲུབ་སྩོལ་ཅིག་དབྱངས་ཅན་ཀྱེ། བདག་ལ་གསོན་ཅིག་ཀྱེ་རྒྱལ་པོ་ཆེན་པོ་ལྟ་

སུམ་ཅུ་པའི་སྐོར།
བུ། ངོ་བོ་ཙམ་ལས་དེའི་ཁྱད་པར་གྱི་ཆོས་སྟོན་པ་ཙམ་སྒྲའི་གཅོད་བྱ་ཡིན།
༢༦༽ དྲི་བ། ནི་སྒྲ་དགར་བརྣན་ལ་འཇུག་པའི་དོན་དང་། དེ་དག་གི་དཔེར་
བརྗོད་བཅས་གསལ་བར་ཕྲིས།
ལན། ནི་སྒྲ་དགར་བ་ལ་འཇུག་པ་ནི། ནི་སྒྲའི་ཕྲད་ཀྱིས་དགར་གཞི་དངོས་
སུ་སྨོས་པ་དང་མ་སྨོས་པ་ཅི་རིགས་པའི་སྒོ་ནས་དགར་བྱ་ཞིག་གཞི་བྱེ་བྲག་པ་ཞིག་
ལས་དམིགས་ཀྱིས་བཀར་བ་སྟེ། དཔེར་ན་ཆོས་ལུགས་ཀུན་ལས་ལྟ་སྤྱོད་གཉིས་
བཟང་ནི་ནང་ཆོས་སོ། གཞན་ཕན་གྱི་སེམས་བསྐྱེད་ལྡན་པ་ནི་ཀུན་གྱི་མཆོག་ལྟ་
བུའོ། ནི་སྒྲ་བརྣན་པ་ལ་འཇུག་པ་ནི་གསེར་ཏོག་སུམ་འགྲེལ་ལས། བརྗོད་གཞི་
ཆོས་དང་ཆོས་ཅན་གང་ཡིན་གཅིག་པུ་ལ་བརྗོད་དོན་དུ་མས་ནན་ཏན་དུ་སྦྱར་བ་
ཞེས་གསུངས་པ་ལྟར་ཏེ། དཔེར་ན་སུམ་རྟགས་ནི་ཤེས། སྙན་ངག་ནི་ཤེས། ནང་
ཆོས་ནི་ཤེས་ཞེས་པ་ལྟ་བུའོ། །
༢༧༽ དྲི་བ། དང་སྒྲ་དོན་ལྔ་ལ་འཇུག་པའི་རྩ་ཚིག་དང་རྒྱུ་མཚན་སོགས་དོན་
ལྔ་བོ་རེ་རེ་ལ་དཔེར་བརྗོད་གཉིས་རེ་ཕྲིས།
ལན། རྩ་བར། དང་ནི་སྡུད་འབྱེད་རྒྱུ་མཚན་དང་། ། ཚེ་སྐབས་གདམས་
ངག་ལྔ་ལ་འཇུག ཅེས་གསུངས་པ་ལྟར། དང་སྒྲ་སྡུད་པ་ལ་འཇུག་པ་ནི། ཀ་བ་
དང་བུམ་པ་ནི་མི་རྟག་གོ གང་ཟག་གི་བདག་མེད་དང་ཆོས་ཀྱི་བདག་མེད་ནི། ཆོས་
རྣམས་ཀྱི་མཐར་ཐུག་གི་སྡོད་ལུགས་སོ་ཞེས་པ་ལྟ་བུ་དང་། དང་སྒྲ་འབྱེད་པ་ལ་
་་ འཇུག་པ་ནི། མཚན་ཉིད་གསུམ་ནི་ཀུན་བཏགས་དང་། གཞན་དབང་དང་། ཡོངས་
རྒྱུ, , .
གྲུབ་བོ་ལྟ་བུ། རྒྱུ་མཚན་ལ་འཇུག་པ་ནི་རྒྱུ་དགེ་བ་བསགས་པ་དང་འབྲས་བུ་བདེ་
4%;
ii... ：，

ནས་བདེ་བར་འགྲོའོ། ལེགས་པར་བསླབས་པ་དང་དེ་ཉིད་རྟོགས་ལྟ་བུ། ཚེ་སྐབས་
ལ་འཇུག་པ་ནི། དབྱར་ཤར་བ་དང་དྲོད་སླེབས། ཐེག་ཆེན་མཐོང་ལམ་ཐོབ་པ་
དང་སོ་སྐྱེའི་ས་ལས་འཕགས་པའི་ཐེག་ཆེན་འཕགས་པར་འགྱུར་རོ་ཞེས་པ་ལྟ་བུ།
གདམས་ངག་ལ་འཇུག་པ་ནི། བདག་མེད་སྒོམས་དང་གོམས་པར་འགྱུར། ཉེ་
རིང་གི་ཕྱོགས་ལྷུང་སྤོངས་དང་ཀུན་དང་མཛའ་བར་འགྱུར། ཞེས་པ་ལྟ་བུའོ། འདིར་
པྲ་ཏིས་ཚེ་སྐབས་དང་རྒྱུ་མཚན་ལ་འཇུག་པ་མི་འགལ་བའི་སྒྲུབ་བྱེད་དུ། ལམ་
རིམ་ཆེན་མོར་““དོན་དམ་པར་སྐྱེ་བ་བཀག་པ་དེ་ཆོས་ཅན་དེ་དག་ལ་བསྒྲུབ་བྱའི་
ཆོས་སུ་བསྟན་པ་དེའི་ཚེ་སྟེ་དེའི་ཕྱིར་”ཞེས་གསུངས་པ་དྲངས་ནས་ཚེ་སྐབས་དང་
རྒྱུ་མཚན་མི་འགལ་བར་བཞེད། འོན་ཀྱང་<<ཐོན་མིའི་ཞལ་ལུང་>>ལས་““རྗེ་
ཙོང་ཁ་པའི་དགོངས་པར་དེའི་ཕྱིར་ཞེས་བསྒྱུར་དགོས་པ་ལ་དེའི་ཚེ་ཞེས་པ་འགྱུར་
གྱིས་མ་ཐོན་པའི་གསུང་དུ་གོ་བ་ལེན་དགོས་སམ་སྙམ་མོ་”ཞེས་གསུངས། ཨ་
ལག་ཤ་སོགས་འགའ་ཞིག་གིས་“་འདིར་གདམས་ངག་ལ་འཇུག་པ་ནི་དང་སྒྲ་སྐུལ་
ཚིག་ཅན་རྣམས་ཡིན་ནོ ”ཞེས་དང་སྒྲ་སྐུལ་ཚིག་ལ་འཇུག་པ་དང་གདམས་ངག་
ལ་འཇུག་པ་གཉིས་ཁྱད་མེད་ལྟ་བུ་མཛད་ཀྱང་། སྐུལ་ཚིག་གིས་གདམས་ངག་ལ་
ཁྱབ་པ་བདེན་ཡང་གདམས་ངག་གིས་སྐུལ་ཚིག་ལ་མ་ཁྱབ་སྟེ། སྐུལ་ཚིག་ལ་ཡུལ་
གྱི་གང་ཟག་ལ་ཕན་པའི་རང་བཞིན་དུ་འགྱུར་མིན་གྱི་བརྗོད་ངག་གི་རིགས་གཉིས་
ཡོད་ཅིང་། གདམས་ངག་ལ་ཡུལ་གྱི་གང་ཟག་ལ་ཕན་པའི་རང་བཞིན་གྱི་བརྗོད་
ངག་ཡིན་པས་ཁྱབ་པས་སོ།
༢༨༽ དྲི་བ། དེ་སྒྲ་དོན་གཉིས་ལ་འཇུག་པའི་འཇུག་ཡུལ་སོ་སོའི་གོ་དོན་དང་།
འཇུག་ཚུལ་དཔེ་བརྗོད་བཅུ་རེ་གསར་དུ་ཞོག

སུམ་ཅུ་པའི་སྐོར།
་ ལན། དེ་སྒྲ་ནི་ཐ་སྙད་འདས་མ་ཐག་པ་དང་རྣམ་གྲངས་གཞན་ཅན་གཉིས་
ལ་འཇུག་པ་ལས། དང་པོ་ཐ་སྙད་འདས་པ་ལ་འཇུག་པ་ནི། སྔོན་དེ་མ་ཐག་སྨོས་
i.
ཟིན་པའི་ཐ་སྙད་དེ་སླར་ཡང་བསྐྱར་ཟློས་མི་དགོས་པ་སྟེ། དཔེར་ན་རི་བོ་ཇོ་མོ་
ས་བ་རི་ནི་རི་ཀུན་ལས་མཐོ་ཞིང་། དེ་ལ་གངས་དཀར་གྱི་འོད་མདངས་འཕྲོ། དེ་
ལས་མཚར་སྡུག་གི་དཔལ་ཡོན་འབར། དེ་ནི་ཀུན་གྱིས་བལྟས་ན་མི་ངོམས་པའི་འཇིག་
རྟེན་གྱི་གཟི་བརྗིད་ཁྱད་པར་བ་ཞིག་རེད་ཅེས་པ་ལྟ་བུ། རྣམ་གྲངས་གཞན་སྦྱོར་
* ：:1，ལ་འཇུག་པ་ནི། དེ་སྒྲ་དེའི་ཤུལ་དུ་དངོས་ཤུགས་གང་རུང་ལ་དོན་གྱི་རྣམ་པ་གཞན་
སྦྱོར་རྒྱུ་ཡོད་པ་སྟེ། དཔེར་ན། དེ་ལ་བརྩོན་པས་སྦྱངས། དེ་གདོང་བཞི་པ་སྟེ་
ཚངས་པའོ། ལྟ་བུ་རྣམ་གྲངས་གཞན་སྦྱོར་གྱི་དེ་སྒྲའི་འཇུག་པའི་ཐད་པྲ་སི་སོགས་
བ་བཞེད་པ་མི་མཐུན་པ་ཡོད་ཀྱང་གཞུང་སོ་སོའི་དྲིས་ལན་སྐབས་སུ་འགོད་རྒྱུར་
བརྟེན་འདིར་བྲིས་མེད།
༢༩༽ དྲི་བ། དེ་སྒྲའི་འཇུག་ཡུལ་དགུ་བོ་ངོས་འཛིན་ཐོག་དཔེ་བརྗོད་རེ་
རེ་དང་། དེ་ཐམས་ཅད་ཐ་སྙད་འདས་མ་ཐག་པ་དང་རྣམ་གྲངས་གཞན་ཅན་
གཉིས་སུ་འདུ་ཚུལ་བཅས་གསལ་བར་ཕྲིས།
ལན། སུམ་ཅུ་པའི་རྩ་བ་ལས། ཐ་སྙད་དབང་དུ་གསུམ་ཡིན་ཏེ། །དངོས་
པོའི་དབང་དུ་བཞི་རུ་འགྱུར། །དུས་ཀྱི་དབང་དུ་གཉིས་ཡིན་ནོ། ཞེས་གསུངས་
པ་བཞིན་དེ་སྒྲའི་འཇུག་ཡུལ་དགུ་ནི་འདི་ལྟར་ཏེ། ཐ་སྙད་འདས་པ་དང་། རྣམ་
གྲངས་གཞན་སྦྱོར། ལྷག་བཅས་ཏེ་ཐ་སྙད་ཀྱི་དབང་དུ་བྱས་པའི་གསུམ་དང་། བདེན་
པ་དང་། གསང་བ་དང་། བདག་གི་པ་དང་། ཕ་རོལ་པོ་བཅས་དངོས་པོའི་དབང་
 ཏུ་བྱས་པ་བཞི་དང་། དུས་འདས་པ་དང་མ་འོངས་པ་སྟེ་དུས་ཀྱི་དབང་དུ་བྱས་

ལེགས་བཤད་ལྗོན་དབང་།
པ་གཉིས་བཅས་བསྡོམས་པས་དགུའོ། རིམ་པ་བཞིན་དཔེར་བརྗོད་ནི། ༡༽ བོད་
ཡུལ་ནི་གངས་ཀྱི་མུ་ཁྱུད་དང་ལྡན་ཞིང་། དེ་ན་བདག་ཏུ་མ་བཟུང་བའི་སྲོག་
ཆགས་རྣམས་བག་ཕེབས་ཅི་དགར་གནས་ལ། དེར་རང་བྱུང་ཁོར་ཡུག་གི་མཛེས་
སྡུག་ཕུན་སུམ་ཚོགས་པ་དང་ལྡན་ཞེས་པ་ལྟ་བུ། ༢༽ གོ་འཕང་དེ་ལ་བགྲོད་
པའི་ལམ་ཉམས་སུ་བསྟར་ཅེས་པ་ལྟ་བུ། ༣༽ སྒྲོ་འདོགས་བཅད་དེ་གཏན་
ལ་ཕབ་ཅེས་པ་ལྟ་བུ། ༤༽ དེ་བཞིན་དུ་གྲུབ། ༥༽ དེ་གཞན་ལ་མ་སྟོན།
༦༽ བདག་གི་མཁོ་ཆས་དེ། ༧༽ ཁོའི་གཟན་ཤམ་དེ་ཞེས་པ་ལྟ་བུ། ༨༽
སྔོན་སྟོན་པ་བཅོམ་ལྡན་འདས་ཞལ་བཞུགས་པའི་དུས་དེ་ན་ཀུན་དགའ་བོ་སོགས་
ཉན་ཐོས་དག་ཆོས་ཀྱི་དགའ་བདེས་འཚོའོ། ༩༽ མ་འོངས་པར་རྗེ་བཙུན་
བྱམས་མགོན་གྱིས་ཆོས་འཁོར་བསྐོར་བའི་དུས་དེར་བདག་ཀྱང་འཁོར་དུ་སྐྱེ་
བར་གྱུར་ཅིག་ཅེས་པ་ལྟ་བུའོ།
ལྷག་བཅས་ལ་འཇུག་པའི་དེ་སྒྲའི་ཤུལ་དུ་དོན་གཞན་བསྟན་དུ་མེད་ནའང་བརྗོད་
པ་ཙམ་ལ་ཐ་སྙད་འདས་པར་གྱུར་པ་དང༌། གཞན་རྣམས་ཀྱི་ཤུལ་དུ་ཚིག་ཟིན་
ལ་དངོས་སུ་གསལ་མིན་ཇི་ལྟར་ཡང་དོན་གྱི་རྣམ་གྲངས་གཞན་ཞིག་བསྟན་དུ་ཡོད་
པས་རྣམ་གྲངས་གཞན་སྦྱོར་ཏེ། དེ་ལྟ་བུའི་ཚུལ་གྱིས་དེ་སྒྲའི་འཇུག་པ་དགུ་པོ་ཐ་
སྙད་འདས་པ་དང་རྣམ་གྲངས་གཞན་སྦྱོར་གཉིས་སུ་བསྡུས་པ་ཡིན།
༣༠༽ དྲི་བ། ཅི་ཇི་སུ་གང་སྤྱི་སྒྲ་སྟེ། །ཞིག་སྟེ་སླད་འདྲ་ཕྱིར་ལ་ཅི། །སྙེད་
སྲིད་ལྟར་བཞིན་སྐད་ལ་ཇི། ཞེས་པའི་དོན་འགྲེལ་དགོས། །
ལན། སུམ་ཅུ་པའི་རྩ་བས་དངོས་བསྟན་གྱི་གང་སྒྲ་དང་ཤུགས་ལ་བསྟན་པ་
ཅི་ཇི་སུ་བཅས་ནི་འཇུག་གཞིའི་དོན་གྱི་ཡུལ་བྱེ་བྲག་ཏུ་དམིགས་ཀྱིས་མ་བཟུང་བར་

སུམ་ཅུ་པའི་སྐོར།
སྤྱི་ལ་ཁྱབ་པའི་ཚུལ་གྱིས་འཇུག་པའི་སྒྲ་ཡིན་ཞིང་། དགོས་པ་སོགས་འདྲི་བའི་
དོན་ལ་སྦྱར་དགོས་ན་ཅི་སྒྲ་འཇུག་སྟེ། དཔེར་ན། ཅི་ཞིག་རེད། ཅི་སྟེ་མ་སོང་།
ཅིའི་སླད་དུ་ཡི་གེ་སྦྱངས། ཅི་འདྲ་བྱས་ནས་སླེབས། དགོས་པ་ཅིའི་ཕྱིར་དུ་མ་
སོང་བ་ཡིན་ཞེས་པ་ལྟ་བུའོ། གྲངས་དང་དཔེ་སོགས་སྟོན་པའི་དོན་དུ་སྦྱར་དགོས་
ན་ཇི་ཡིག་སྦྱོར་དགོས། དཔེར་ན། མི་གྲངས་ཇི་སྙེད་ཅིག་སློབ་མཐར་ཕྱིན། ཇི་
སུ་སྐུ། ༣
 སྲིད་གནས་ཀྱི་བར་དུ། ཇི་ལྟར་བཤད། ཇི་བཞིན་མཛེས། དེ་ཡང་ཇི་སྐད་དུ་
ཞེས་པ་སོགས་ལྟ་བུ། འགའ་ཤས་ཀྱིས་“སུ་ནི་གང་ཟག་གང་ཀུན་ལའོ།” ཞེས་
པའི་དོན་འགྲེལ་སྐབས་སུ་སུ་སྒྲ་ནི་འགྲོ་བ་མི་མ་གཏོགས་གཞན་ལ་མི་འཇུག་པ་བཤད་
པ་དེར། རྒན་ལམ་རིམ་པ་ངག་དབང་ཕུན་ཚོགས་ཀྱིས་“འདི་མིའི་སྲིད་པ་ལས་
 ནས་པའི་ལྷའི་སྲིད་པ་སོགས་ཁས་མི་ལེན་པའི་ལྟ་བ་ཅན་གྱི་གང་ཟག་གི་ཁས་ལེན་
ས "}པ A, ་་
། ལྷ་དེ་སུ་རེད་ཅེས་སྦྱོར་ན་ཅིས་མི་རུང་།” ཞེས་གསུངས། །
༢༡༽ དྲི་བ། སྤྱི་སྒྲ་དང་བདག་སྒྲའི་ཁྱད་པར་དང་། ན་རོ་ཡོད་མེད་པ་བ་མ།
ཞེས་པ་ནས། ཆ་ལ་པ་ཉིད་སྦྱོར་བ་ལེགས། ཞེས་པའི་བར་ཚིག་འགྲེལ་དཔེ་བརྗོད་
དང་སྦྱར་ནས་གསལ་བར་ཕྲིས། །
ལན། སྤྱི་སྒྲ་ནི། དོན་གྱི་རིགས་དང་ཚོགས་པ་ལ་སོགས་པ་སོ་སོར་དམིགས་
མ་བཟུང་བར་མཐའ་དག་ལ་ཁྱབ་པར་འཇུག་པའི་སྤྱི་བརྗོད་པའི་སྒྲ་དང་། བདག་
Ena
/ནི། པ་བ་སོགས་བདག་སྒྲ་གསལ་བྱེད་གང་ལ་སྦྱར་བའི་མིང་དོན་དེ་ཉིད་ཀྱི་
!
སཾ་ :3:ནག་པོའམ་དེ་ཉིད་གང་ལ་ལྡན་པའི་གཞི་སྟོན་པའི་སྒྲ་ཡིན་པས་འདི་གཉིས་སྒྲའི་
<
ཨ༌, 
སྣ་
ཕྱུག་ཚུལ་དང་། དོན་གྱི་བསྟན་དོན་གཉིས་ཐད་ནས་ཁྱད་པར་ཤིན་ཏུ་ཆེ།
*ན་རོ་ཡོད་མེད་པ་བ་མ།” ཞེས་སོགས་ཀྱི་གོ་དོན་ནི། ན་རོ་ཅན་གྱི་པོ་བོ་

ལེགས་བཤད་ལྗོན་དབང་།
མོ་དང་། ན་རོ་མེད་པའི་པ་བ་མ་བཅས་དྲུག་པོ་ནི་བཤད་མ་ཐག་པའི་བདག་པོའི་
དོན་ཅན་གྱི་སྒྲ་ཡིན་ཞིང་དེ་དག་གི་སྒྲ་སྦྱོར་བའི་ཚུལ་ནི། རྗེས་འཇུག་ག་ད་ན་བ་
མ་ས་ད་དྲག་བཅས་ཀྱི་མཐར་པ་དང་པོ་སྦྱོར་བ་ནི་ངེས་པ་ཅན་དང་། རྗེས་འཇུག་
ང་འ་ར་ལ་དང་མཐའ་མེད་དེ་མི་གསལ་བའི་འ་བཅས་ཀྱི་མཐར་བདག་སྒྲའི་པ་བ་
སོགས་སྦྱོར་བའི་ཚུལ་ནི་འདི་ལྟ་སྟེ། བདག་སྒྲ་ཡར་གྱུར་པ་ལ་བ་དང་། ཆར་
གྱུར་པ་ལ་པ་སྦྱར་དགོས། དཔེར་ན། ཡར་གྱུར་པ་ནི། སྟོད་ལུང་བ། འཇང་
མདའ་བ། རྒྱ་གར་བ། དགྲ་རྒྱལ་བ་ཞེས་པ་ལྟ་བུ་རྣམས་དང་། ཆར་གྱུར་པ་ནི།
བྱང་པ། གཟའ་པ། མཁར་པ། མཁས་པ། སྒྲ་པ་ཞེས་པ་ལྟ་བུའོ། གོང་གི་
སྡོམ་ཚིག་འདི་མཁས་པ་ཆེན་པོའི་གསུང་ཡིན་པས་ལག་ལེན་གྱི་སྐབས་སུ་འགལ་
སྐྱོན་འབྱུང་མི་འོས་པ་ལྟ་བུ་ཡིན་ཡང་། སྡོམ་ཚིག་འདི་བཞིན་བཀོད་ན་བོད་མིའི་
རྒྱུན་སྤྱོད་ཀྱི་སྐད་ཆ་དང་མི་མཐུན་པ་མང་བས་དོན་གཉེར་ཅན་རྣམས་ཀྱིས་འདི་
ལ་དཔྱད་པ་གནང་གལ་ཆེ།
༣༢༽ དྲི་བ། བདག་སྒྲའི་པ་བ་མ་དང་མིང་མཐའི་པ་བ་མ་རྣམས་ཀྱི་དོན་
གྱི་ཁྱད་པར་དང་། མིང་མཐའི་པ་བའང་ཕལ་ཆེར་འདྲ། ཞེས་པར་འགྲེལ་
བཤད་བཅས་ཁ་གསལ་ཕྲིས།
ལན། བདག་སྒྲའི་པ་བ་སོགས་ཡིན་ན་གོང་དུ་བཤད་པའི་བདག་སྒྲའི་མཚན་
ཉིད་ཀྱི་གོ་དོན་དང་ལྡན་དགོས་ཤིང་། མིང་མཐའི་པ་བ་ལ་རིགས་གཉིས་ཏེ་པྲ་ཏིའི་
རྟགས་འཇུག་<<བཤད་སྦྱར་མ་>> ལས། མིང་གཅིག་ཉིད་ལ་ངོ་བོ་ཡི། ཁྱད་
པར་རྫོགས་པའི་མཐའ་འདྲེན་ཚུལ། ཞེས་གསུངས་པ་ལྟར། མིང་གི་ངོ་བོ་རྫོགས་
པར་སྟོན་པ་ལ་ངེས་པར་སྦྱོར་དགོས་པའི་རིགས་ཀ་བ་ཞེས་པའི་མཐའི་བ་ཡིག་ལྟ་

སུམ་ཅུ་པའི་སྐོར།
བུ། རང་གི་ངོ་བོ་རྫོགས་པར་སྟོན་པ་ལ་ངེས་པར་སྦྱོར་ས་མི་དགོས་པའི་རིགས་
སྟོན་ཁ་ཞེས་པའི་མིང་གི་ཆའི་ཁ་ཡིག་ལྟ་བུ་ཡིན་ཏེ། དང་པོ་ཀ་ཞེས་པས་གདུང་
མ་འདེགས་པའི་ནུས་པ་ཅན་དེའི་ངོ་བོ་སྟོན་མི་ནུས་ཤིང་། དེ་སྟོན་པ་ལ་ངེས་པར་
མཐའི་བ་ཡིག་ལ་ལྟོས་དགོས་པ་དང་། སྟོན་ཞེས་པས་མཐའི་ཁ་ལ་མ་ལྟོས་པར་
དུས་ཚིགས་བྱེ་བྲག་པ་ཞིག་སྟོན་ནུས་པས་སོ།
མིང་མཐའི་པ་བའང་ཕལ་ཆེར་འདྲ་ཞེས་བདག་སྒྲ་མིན་པའི་མིང་མཐའི་པ་བའི་
སྦྱོར་ཚུལ་ཡང་གོང་གི་ཆ་ཡའི་སྦྱོར་ཚུལ་མ་གཏོགས་བདག་སྒྲའི་ཐོབ་ཐང་དང་ཕལ་
ཆེར་མཐུན་ཞེས་པའི་དོན་ནོ།
༣༣༽ དྲི་བ། མ་མི་མིན་མེད་རྣམས་མིང་གི་ཐོག་མཐའ་བར་གསུམ་ལ་ཇི་ལྟར་
འཇུག་དཔེ་བརྗོད་ལྔ་རེ་དང་སྦྱར་ནས་ཕྲིས།
ལན། << ལེགས་བཤད་ལྗོན་དབང་>>ལས། མ་མི་ཐོག་མ་མེད་མིན་མཇུག
། མ་ནི་བར་གྱི་གསལ་བྱེད་ལའང་། ཞེས་གསུངས་པ་ལྟར་མ་དང་མི་གཉིས་དགག་
བྱའི་དོན་གྱི་མིང་གི་སྔོན་དང་། མིན་དང་མེད་གཉིས་རྗེས་སུ་སྦྱོར་བ་གཙོ་ཆེ་ཞིང་།
མ་ཡིག་སྐབས་འགར་དགག་བྱའི་ཆོས་གཉིས་ཀྱི་མིང་གི་བར་དུ་འཇུག་པའང་ཡོད།
དེ་དག་གི་དཔེར་བརྗོད་ནི། མ་སོང་། མ་ཡིན། མ་མཐོང་ཞེས་པ་ལྟ་བུ་དང་།
མི་རྫོབ། མི་འཕྱུག མ་འཛིངས་ཞེས་པ་ལྟ་བུ། བདེན་པ་མིན། རུང་བ་མིན།
རྟག་བརྟན་མིན་ཞེས་པ་ལྟ་བུ། དགའ་ལྡན་ན་སྡུག་བསྔལ་མེད། མེ་ཁ་ན་གྲང་
བ་མེད། མཁས་པ་ལ་ཕྱོགས་ལྷུང་མེད་ཅེས་པ་ལྟ་བུ་། དགའ་མ་སྡུག སྒྲིབ་མ་
སངས། མཁས་མ་བླུན་ཞེས་པ་ལྟ་བུའོ།

ལེགས་བཤད་ལྗོན་དབང་།
༣༩༽ དྲི་བ། བདག་སྒྲ་དང་དགག་སྒྲའི་གོ་དོན་དང་། མ་ཡིག་དེ་དག་ལ་འཇུག་
པའི་དཔེར་བརྗོད་གསུམ་རེ་བཅས་ཕྲིས།
ལན། བདག་སྒྲ་ནི། བྱ་དངོས་གང་ཞིག་གང་ལ་ལྡན་པའམ་དེ་བདག་གིར་
བྱས་པའི་གང་ཟག་སྟོན་པའི་སྒྲ་ཡིན་ཞིང་། དགག་སྒྲ་ནི། དགག་པའི་དོན་ཅན་
ཏེ་ཡོད་པ་དང་ཡིན་པ་སོགས་བཀག་ནས་དེའི་ལྡོག་ཕྱོགས་ཀྱི་དོན་བསྟན་པ་ཡིན་
པས་ཁྱད་པར་ཆེ། མ་ཡིག་དེ་དག་ལ་འཇུག་པའི་དཔེ་བརྗོད་རིམ་པར་བཀོད་ན།
ཇ་མ་ལྟ་བུ་དང་། མ་མཐོང་ལྟ་བུའོ། སུམ་ཅུ་པའི་རྩ་བའི་བདག་སྒྲའི་གཞུང་ཚིག་
འགྲེལ་ཕྱོགས་ལ་བཞེད་ཚུལ་མི་འདྲ་བ་ཁག་གཉིས་སུ་གྱེས་ཡོད་པར་སྙམ། པུ་
ལིངྒ་ཞེས་པའི་པུ་ཡིག་ཕོའི་སྐད་དོད་པུ་རུ་ཥའི་བསྡུས་མིང་དུ་མཛད་ནས་པུ་ལིངྒ་
ཞེས་པ་ཕོ་རྟགས་ལ་གོ་བ་དང་། ཡང་<<དབྱངས་ཅན་སྒྲ་མདོ་>>ལས། “ཀུ་
ཙུ་ཊུ་ཏུ་པུ་སྡེ་བ་རྣམས་སོ་”ཞེས་དང་། << སྒྲ་པཱ་ཎི་པ་>>དང་<<ཙནྡྲ་པ>>གཉིས་
ཀར་““ ཨུ་ཏའི་སྡེ་དང་བཅས་པའོ་”ཞེས་གསུངས་པ་ལྟར། པུ་ཡིག་པ་སྡེ་ལ་གོ་
ནས་པ་སྡེ་ནས་འབྱུང་བའི་ཕོ་རྟགས་དང་། མོ་རྟགས་མ་ནིང་གི་རྟགས་བཅས་ཡོད་
པར་འདོད་པའི་འགྲེལ་ལུགས་གཉིས་ཡོད་ཅིང་། དེ་དག་གི་ཚུལ་རྒྱས་པ་ནི། ཞྭ་
ལུ་ལོ་ཙཱ་པའི་<<སུམ་ཅུ་པའི་རྣམ་བཤད་>> ཀྱི་ཤོག་གྲངས་ ༢༦ ལྕང་སྐྱའི་སུམ་
འགྲེལ་ཤོག་གྲངས་ ༨༢ ངག་དབང་བསྟན་དར་གྱི་སུམ་འགྲེལ་ཤོག་གྲངས་ ༡༢༢
ཀརྨ་སྨོན་ལམ་འོད་ཟེར་གྱི་སུམ་འགྲེལ་ཤོག་གྲངས་ ༢༧༦ པྲཏིའི་<<ཀུན་བཟང་
དགོངས་རྒྱན་>>ཤོག་གྲངས་ ༥༡ སི་ཏུའི་<< མུ་ཏིག་ཕྲེང་མཛེས>>ཤོག་གྲངས་
༡༠༢ <<སི་ཏུའི་ཞལ་ལུང>> ཤོག་གྲངས་ ༡༩ དབྱངས་ཅན་ངག་དབང་གི་
སུམ་འགྲེལ་ཤོག་གྲངས་ ༦༦ གསེར་ཏོག་སུམ་འགྲེལ་ཤོག་གྲངས་ ༨༢ <<ཐོན་

49
 སུམ་ཅུ་པའི་སྐོར།
མིའི་ཞལ་ལུང>> གི་ཤོག་གྲངས་ ༡༧༨ <<བཞེད་མཚམས་གསལ་བའི་སྒྲོན་
མེ་>>ཤོག་གྲངས་ ༤༦ སོགས་སུ་ཞིབ་ཏུ་གཟིགས་ནས་རྟོགས་པར་བགྱི་དགོས།
( མཁས་པ་དེ་དག་གི་དགག་སྒྲའི་འདོད་ཚུལ་ཡང་ཞར་དུ་རྟོགས་ཐུབ་པར་བསམས་
ནས་འདིར་བྲིས་མེད)
༣༥༽ དྲི་བ། ཚིག་ཕྲད་ཞིང་སོགས་ང་ན་མ། ཞེས་པ་ནས། མིང་གི་ཆ་དང་མ་
ནོར་གཅེས། ཞེས་པའི་བར་ཚིག་འགྲེལ་ཕྲིས།
ལན། ཚིག་ཕྲད་ཞིང་སོགས་རྗེས་འཇུག་གང་དང་གང་གི་རྗེས་སུ་སྦྱོར་བའི་
ཚུལ་ནི། ང་ན་མ་འ་ར་ལ་མཐའ་མེད་རྣམས་ཀྱི་མཐར་ཞིང་ཞེས་ཞེའོ་ཞེ་ན་ཞིག་
དང་། ག་ད་བ་ད་དྲག་བཅས་ཀྱི་མཐར་ཅིང་ཅེས་ཅེའོ་ཅེ་ན་ཅིག་དང་། ས་མཐར་
འཁྲུལ་བཟློག་ཆེད་ཤེས་ཀྱི་དོད་དུ་དམིགས་བསལ་ཞེས་ཐོབ་པ་ཕུད་ཤིང་ཤེའོ་ཤེ་
ན་ཤིག་ཐོབ་བོ། འོན་ཀྱང་ཚིག་ཕྲད་དེ་དག་ཁ་ཅིག་དང་ལྷན་ཅིག་ཐབས་ཅིག་སོགས་
ལྟ་བུའི་མིང་གི་ཆ་ཤས་ཡིན་པ་རྣམས་དང་ནོར་མི་རུང་བར་ཁྱད་འབྱེད་ཤེས་པ་
གཅེས་ཞེས་པའི་དོན་ཡིན། །
༣༦༽ དྲི་བ། ཅིང་ཞིང་ཤིང་གསུམ་སྡུད་པ་དང་མཚམས་སྦྱོར་ལ་འཇུག་པ་
དང་། ཅིག་ཞིག་ཤིག་གསུམ་སྐུལ་བ་དང་ངོས་བཟུང་ལ་འཇུག་པའི་དཔེར་བརྗོད་
ཞིབ་ཕྲ་རེ་མ་ཆད་པར་ཕྲིས། །
ལན། ཅིང་ཞིང་ཤིང་གསུམ་སྡུད་པ་ལ་འཇུག་པའི་དཔེ་ནི། དཀར་ཞིང་དམར་
བའི་བཞིན་ཟླའི་དཀྱིལ་འཁོར་ལས། །ཟབ་ཅིང་དག་པའི་ཚིག་གི་སྙན་དབྱངས་
འབྱིན། །ཡངས་ཤིང་སྣ་མང་འགྲོ་བས་གཏམས་པ་ཡི། །སྲིད་པའི་ཁྱོན་འདིར་

ལེགས་བཤད་ལྗོན་དབང་། 50
སྔོན་མེད་ཤིས་པ་བསྐྲུན། ཅེས་པ་ལྟ་བུ་དང། མཚམས་སྦྱོར་ལ་འཇུག་པ་ནི། མཆོད་
ཅིང་འཕྲིན་ལས་བཅོལ། དབུགས་ཕྱུང་ཞིང་གནས་ལུགས་གདམས། སྦྱངས་ཤིང་
མཁས་པར་གྱུར་ཅེས་པ་ལྟ་བུ་དང་།
ཅིག་ཞིག་ཤིག་སྐུལ་ཚིག་ལ་འཇུག་པ་ནི། ངག་གི་དངོས་གྲུབ་སྩོལ་ཅིག་དབྱངས་
ཅན་ལྷ། འདི་ལས་ཕ་རོལ་ཏུ་སོང་ཞིག ལམ་སྒོམས་ཤིག་ཅེས་པ་ལྟ་བུ་དང་། ངོས་
བཟུང་བ་ལ་འཇུག་པ་ནི། རྟགས་ཡང་དག་ཅིག་བཀོད་ནས་བསྒྲུབས། མི་ཞིག་
རབ་ཏུ་བྱུང་། ཆོས་ཤིག་སྒྲུབ་ཅེས་པ་ལྟ་བུའོ།
༣༧༽ དྲི་བ། གནས་ལྔའི་གཟིགས་ལ་འཇུག་ན་ཀུན་མཁྱེན་གྱི། །གླིང་དུ་སོན་
ཞེས་ཟླ་མེད་སྟོན་པས་གསུངས། །འདིར་མཆིས་དགོངས་འགྲེལ་བཅས་རྟོགས་
གངས་ཅན་པའི། །བརྡ་སྤྲོད་ལ་ལྟོས་འདི་ཡང་བསྟེན་པར་འོས། ཞེས་པའི་རྟགས་
ཅན་རྣམས་རྣམ་དབྱེ་དང་ཕྲད་གང་ཡིན་མིན་གསལ་བར་ཕྲིས།
ལན། གཟིགས་ལ་འཇུག་པའི་ལ་སྒྲ་རྣམ་དབྱེ་གཉིས་པ་སྟེ་བྱ་བའི་ཡུལ་
གང་ཞིག་ལ་བྱ་བ་བྱས་པ་ཙམ་སྟོན་པའི་ཆ་ནས་ལས་སུ་བྱ་བའི་དོན་ཅན་དང་།
ཀུན་མཁྱེན་གྱི་ཞེས་པའི་གྱི་སྒྲས་ཁྱད་གཞི་དང་ཁྱད་ཆོས་ཀྱི་འབྲེལ་བ་སྟོན་པས་
རྣམ་དབྱེ་དྲུག་པ་འབྲེལ་སྒྲའི་དོན་ཅན། གླིང་དུ་སོན་ཞེས་པའི་དུ་སྒྲ་རྣམ་དབྱེ་
བདུན་པ་སྟེ་འབྱོར་བའམ་ཐོན་པའི་བྱ་བའི་ཁྱད་པར་གནས་དེར་ཡོད་པ་སྟོན་
པའི་རྒྱུ་མཚན་གྱིས་རྣམ་དབྱེ་བདུན་པའི་དོན་ཅན། སྟོན་པས་གསུངས་ཞེས་
པའི་ས་སྒྲ་བྱེད་པ་པོ་གང་གིས་བྱ་བ་བྱས་པ་སྟོན་པའི་ཆ་ནས་རྣམ་དབྱེ་གསུམ་
པ་བྱེད་པའི་དོན་ཅན་དུ་འཇུག འདིར་མཆིས་ཞེས་པའི་ར་སྒྲ་ཡང་ཆོས་གང་
ཞིག་གནས་འདིར་ཡོད་པར་བསྟན་པས་རྣམ་དབྱེ་བདུན་པའི་དོན་ཅན་ཡིན། འདི་

51 སུམ་ཅུ་པའི་སྐོར།
ཡང་བསྟེན་པར་འོས་ཞེས་པའི་ཡང་སྒྲ་སྡུད་པའི་དོན་ཅན་ནོ།
༣༨༽ དྲི་བ། ལེགས་བཤད་ལྗོན་དབང་དུ་ཕྲད་རང་དབང་ཅན་དང་གཞན་དབང་
ཅན་གང་དང་གང་ཡོད། ཕྲད་རེ་ལ་དཔེ་བརྗོད་རེ་ཕྲིས།
ལན། ཕྲད་གཞན་དབང་ཅན་ནི་རྫོགས་ཚིག ན་ལ་ཕུད་པའི་ལ་དོན། དྲུག་
སྒྲ། བྱེད་སྒྲ། རྒྱན་སྡུད། འབྱེད་སྡུད། ལྷག་བཅས། བདག་སྒྲ། མཚམས་
སྦྱོར་གྱི་སྒྲ་ཞིང་སོགས་དང་། ཕྲད་རང་དབང་ཅན་ནི། ན་ལ་གཉིས། འབྱུང་
ཁུངས་ཀྱི་སྒྲ་ནས་ལས། ནི་སྒྲ། དང་སྒྲ། དེ་སྒྲ། དགག་སྒྲ་བཅས་ཡིན་ཞིང་།
དེ་དག་གི་དཔེར་བརྗོད་ཕལ་ཆེར་ཚན་པ་སོ་སོའི་སྐབས་སུ་བཀོད་ཟིན་པ་དང་
གཞུང་གཞན་དག་ཏུའང་རྒྱས་གསལ་འཁོད་པས་འདིར་སྤྲོས་པ་བྱས་མེད།
༣༩༽ དྲི་བ། རྐྱང་འཕུལ་ལ་འ་མཐའ་དགོས་ཚུལ་དང་། གུག་བཀྱེད་བརྩེགས་
འདོགས་ཅན་ལ་མི་དགོས་ཚུལ་རེ་རེ་ནས་རྒྱུ་མཚན་དང་ལྡན་པར་རྒྱས་པར་ཕྲིས
ལན། རྐྱང་འཕུལ་ལ་འ་མཐའ་དངོས་སུ་སྦྱོར་དགོས་པའི་རྒྱུ་མཚན་ནི། དགའ་
ལྟ་བུའི་འ་ཡིག་དངོས་སུ་མ་བྲིས་ན་མིང་གཞི་དང་རྗེས་འཇུག་འཁྲུལ་ཉེན་ཆེ་བས་
དེ་དག་གི་འཁྲུལ་བ་བཟློག་པའི་སླད་རྐྱང་འཕུལ་ལ་འ་ཡིག་དངོས་སུ་འབྲི་བའི་སྲོལ་
མཛད་པ་ཡིན། འོན་ཀྱང་གུག་བཀྱེད་བརྩེགས་འདོགས་ཅན་ལ་དེ་འདྲའི་འཁྲུལ་
སེལ་བྱེད་དགོས་པ་མེད་པས་ཆོས་རྒྱལ་ལོ་པཎ་གོང་མ་རྣམས་ཀྱིས་ཡིག་གཟུགས་
ཟོར་ཡང་བའི་ཆེད་དུ་དངོས་སུ་སྦྱོར་མི་དགོས་པར་མཛད་པ་ཡིན་ནོ།
༤༠༽ དྲི་བ། དོན་འབྲིང་འབྱེད་དང་དོན་ཉུང་རྫོགས། །ཚིགས་བཅད་ག་མཐར་
ཆིག་ཤད་བྱ། ཞེས་པའི་དོན་དཔེར་བརྗོད་དང་སྦྱར་ནས་བྲིས།

ལེགས་བཤད་ལྗོན་དབང་།
ལན། གཟུགས་དང་། སྒྲ་དང་། དྲི་དང་། རོ་དང་། རེག་བྱ་དང་། ཞེས་
པ་ལྟ་བུ་དོན་འབྲིང་འབྱེད་པ་དང་། དབུ་མའི་ལུགས་ཀྱི་ལྟ་བའི་རྣམ་བཤད་ཡིན།
ལྟ་བུ་དོན་ཉུང་རྫོགས་པ་དང་། ཚིགས་བཅད་ག་མཐའ་ཅན། ཐོས་འཛིན་དཔལ་
གྱུར་ཟབ་དོན་སྙན་འཇེབས་ངག། ཅེས་པ་ལྟ་བུ་བཅས་ཀྱི་མཐར་ཆིག་ཤད་སྦྱོར་
དགོས་ཞེས་པའི་དོན་ཡིན།
༤༡༽ དྲི་བ། ཚིག་གི་ལོ་མས་མ་བསྒྲིབས་ཤིང་། །སོགས་ཀྱི་ཚིགས་བཅད་
ལ་ཚིག་འགྲེལ་ཕྲིས།
ལན། གོ་དཀའ་བའི་མངོན་བརྗོད་དང་བརྡ་རྙིང་གིས་མཚོན་པའི་དོན་གྱི་གནད་
སྟོན་པ་ལ་དགོས་གལ་དམིགས་བསལ་མེད་པའི་ཚིག་ཉོག་གི་ལོ་མས་མ་བསྒྲིབས་
པར། སུམ་ཅུ་པའི་གཞུང་དོན་གྱི་འབྲས་བུའི་ཁུར་གྱིས་རབ་ཏུ་དུད་པའི་ལེགས་
བཤད་འདོད་དགུ་འཇོ་བའི་དཔག་བསམ་ལྗོན་པ་ལྟ་བུའི་སྒྲའི་བསྟན་བཅོས་འདི་
དབྱངས་ཅན་གྲུབ་པའི་རྡོ་རྗེ་ཁོ་བོས་བརྩམས་སོ་ཞེས་པའོ། །

རྟགས་འཇུག་གི་སྐོར།
རྟགས་ཀྱི་འཇུག་པའི་སྙིང་པོའི་དོན་མདོ་ཙམ་
བརྗོད་པ་དཀའ་གནད་གསལ་བའི་མེ་ལོང་
ལས་དྲི་བ་དང་དྲིས་ལན།
༡༽ དྲི་བ། རྟགས་ཀྱི་འཇུག་པའི་གཞུང་དེ་བརྡ་སྤྲོད་ཀྱི་ཕྱི་མོ་མཆོག་ཏུ་གྱུར་པ་
ཡིན་ཚུལ་ཐིག་ཕྲེང་བཅུ་ལས་མི་ཉུང་བ་ཞིག་བྲིས།
ལན། སྤྱིར་དོན་གོ་བར་བྱེད་པའམ་བརྡ་སྤྲོད་པར་བྱེད་པའི་ཐབས། ངོ་བོ་
གཅིག་ལ་རྣམ་པའི་ཐབས་རྩལ་སྣ་ཚོགས་པ་སྟེ་ལག་བརྡ་དང་། ལུས་བརྡ། མིག་
བརྡ། རི་མོའི་བརྡ། མདངས་དང་དབྱིབས་ཀྱི་བརྡ་སོགས་ཀྱིས་མཚོན་རྣམ་པར་
རིག་བྱེད་དང་རྣམ་པར་རིག་བྱེད་མིན་པའི་བྱེ་བྲག་མང་ཡང་། སྐབས་བབས་ཀྱི་
བསྟན་དོན་ནི་ངག་གི་རྣམ་པར་རིག་བྱེད་དུ་གྱུར་པའི་བརྡ་སྤྲོད་ཡིན། བོད་ཁམས་
ཀྱི་དབང་དུ་བྱས་པའི་ངག་གི་རྣམ་པར་རིག་བྱེད་དུ་གྱུར་པའི་བརྡ་སྤྲོད་དམ་དོན་
གྱི་དངོས་པོ་སྟོན་པའི་བརྗོད་ངག་ནི། གནད་འདུམ་པ་དང་། ཚིག་དག་པ། བརྗོད་
དོན་གསལ་བ་བཅས་ཀྱི་ཡོན་ཏན་འཛོམས་མིན་ཡང་གཙོ་བོ་བརྗོད་ངག་སྤེལ་བ་པོས་
རྟགས་ཀྱི་འཇུག་པའི་གཞུང་ལུགས་ལག་ལེན་དུ་བཀལ་མིན་གྱི་གནད་དོན་དང་འབྲེལ་
བསྟན་བཅོས་སམ་རིག་པའི་གཞུང་ལུགས་ཀྱི་བརྩམས་ཆོས་ཀྱི་དབང་དུ་བྱས་
ལ། 
ན་སྔ་མ་ལས་ཀྱང་རྟགས་ཀྱི་འཇུག་པའི་གཞུང་ལུགས་རྩ་བའམ་ཕྱི་མོར་འཛིན་དགོས་
པ་འོག་ཏུ་རྟགས་འཇུག་གི་བརྗོད་བྱ་བཤད་པའི་སྐབས་སུ་ར་འཕྲོད་འབྱུང་ངེས་ཡིན

དཀའ་གནད་གསལ་བའི་མེ་ལོང་། 54
༢༽ དྲི་བ། <<རྟགས་འཇུག་དཀའ་གནད་གསལ་མེ་>>རྩོམ་པ་པོའི་མཚན་
དང་། འཁྲུངས་འདས་ཀྱི་ལོ་ཚིགས། གསུང་རྩོམ་པོད་དུ་ཡོད། དགུང་གྲངས་
ཅིའི་ཐོག་བསྙེན་པར་རྫོགས་པ་ཡིན་བཅས་གསལ་བར་ཕྲིས།
ལན། རྟགས་འཇུག་གི་འགྲེལ་པ་དཀའ་གནད་གསལ་བའི་མེ་ལོང་རྩོམ་པ་
པོའི་རབ་བྱུང་གི་མཚན་བློ་བཟང་ཆོས་འཕེལ་དང་ཡོངས་གྲགས་སུ་ཀུན་བཏགས་
ཀྱི་མིང་དབྱངས་ཅན་གྲུབ་པའི་རྡོ་རྗེ་ཞེས་འབོད། རབ་བྱུང་བཅུ་བཞི་པའི་ས་མོ་
སྦྲུལ་ཏེ། ཕྱི་ལོ་ ༡༨༠༩ ལོར་འཁྲུངས་ཤིང་། རབ་བྱུང་བཅོ་ལྔ་པའི་མེ་མོ་ཕག་
སྟེ། ཕྱི་ལོ་ ༡༨༨༧ ལོར་སྐུ་འདས། གསུང་རྩོམ་པོད་གསུམ་བཞུགས་ཤིང་།
དགུང་ལོ་སོ་བཞིའི་ཐོག་བླ་མ་ཆོས་བཟང་གི་མདུན་ནས་བསྙེན་རྫོགས་ཀྱི་སྡོམ་པ་
བཞེས་པ་བཅས་སོ། རྣམ་ཐར་བསྡུས་ཙམ་ཞིག་ལེགས་བཤད་ལྗོན་དབང་གི་དྲི་
བ་དང་པོའི་སྐབས་སུ་གསལ།
༣༽ དྲི་བ། <<དཀའ་གནད་གསལ་བའི་མེ་ལོང>> གི་མཚན་གྱི་སྒྲ་བཤད་དང་
གཞུང་དེའི་བརྗོད་དོན་བཅས་གསལ་བར་ཕྲིས།
ལན། ཐོན་མི་སམ་བྷོ་ཊའི་རྟགས་འཇུག་དང་དེའི་དགོངས་འགྲེལ་དུ་བརྩམས་
པའི་ཚད་ལྡན་གཞུང་ལུགས་དག་གི་བརྗོད་བྱའི་དོན་གྱི་སྙིང་པོ་འདུས་ཤིང་རྗོད་བྱེད་
ཚིག་གི་ལོ་མའི་སྤྲོས་པ་དོར་བའི་བརྗོད་པ་ངོས་གཙང་བའི་རྟགས་འཇུག་གི་གཞུང་
ལུགས་ཤིག་སྟེ། བརྩམས་ཆོས་འདིའི་ཐུན་མོང་མ་ཡིན་པའི་ཁྱད་ཆོས་ནི། གཞན་
ཚིག་བསྐྱར་བཤད་ཀྱི་ཟློས་སྐྱོན་སྤངས་ཏེ། ལེགས་བཤད་ཀྱི་འོ་མཚོ་བསྲུབས་པའི་
སྙིང་པོ་རྣམས་ཕྱོགས་གཅིག་ཏུ་བསྡུས་ཤིང་རྟགས་འཇུག་གི་གཞུང་སྤྱིའི་དཀའ་གནད་
དུ་འཛིན་པའི་གནད་དོན་ཁག་དྲི་མས་དག་པའི་གསལ་བའི་མེ་ལོང་ངོས་སུ་གཟུགས་

55 རྟགས་འཇུག་གི་སྐོར།
བརྙན་འཆར་བ་བཞིན་གསལ་བར་སྣང་བའོ། །
རྩ་བ་མཁན་པོའི་རྟགས་འཇུག་གི་བརྗོད་བྱ་གང་ཡིན་པ་ནི་གཞུང་འདི་ཉིད་ཀྱིས་
ཀྱང་བརྗོད་བྱར་བསྟན་ཏེ། (རྟགས་འཇུག་གི་བརྗོད་བྱ་འོག་གི་དྲི་བ་བཞི་པའི་སྐབས་སུ་གསལ། ）
འདི་ནི་ཐོན་མིའི་རྟགས་འཇུག་གི་དགོངས་འགྲེལ་ཡིན་པས་སོ། སྤྱིར་གཞུང་འདི་
བྱིངས་ཀྱི་ཐོག་ནས་སི་ཏུའི་འགྲེལ་ཆེན་<< མུ་ཏིག་ཕྲེང་མཛེས་>>དང་མཐུན་པར་
བརྩམས་གནང་ཡང་དངོས་དོན་དང་མཐུན་མིན་གྱི་དཀའ་གནད་དང་འཕྲད་ཚེ་ལུང་
རིགས་ཀྱི་རྒྱབ་ལྗོངས་ལྡན་པའི་ཐོག་ནས་རང་ལུགས་ཟུར་དུ་བཞག་གནང་ཡོད།
གང་ཟག་ལ་མི་རྟོན་པར་ཆོས་ལ་རྟོན་པའི་མཛད་པ་བཟང་པོ་འདིས་ཁོང་གི་བརྩམས་
ཆོས་ལ་གཞན་འགྲན་མེད་པའི་གཟི་བྱིན་སྣོན་མ་ཞིག་སྤྲད་ཡོད་པ་ཡིན།
༤༽ དྲི་བ། རྟགས་འཇུག་ཅེས་པའི་སྒྲ་བཤད་དང་། རྟགས་འཇུག་གི་
བརྗོད་བྱ་རགས་བསྡུས་ཤིག་ཕྲིས། །
ལན། མཚོན་བྱེད་ཕོ་མོ་མ་ནིང་གི་རྟགས་ཀྱི་དབྱེ་བས་ཕྱེ་བའི་མཚོན་བྱ་དོན་
གྱི་ཡི་གེ་སྒྲ་གདངས་དྲག་ཞན་གྱི་རང་བཞིན་ཅན་རྣམས་ཀྱི་སྒྲ་དང་དོན་གྱི་འཇུག་
ཚུལ་གསལ་བར་བསྟན་པས་རྟགས་འཇུག་ཅེས་བྱ། བརྗོད་བྱ་ནི། ཡི་གེ་སྤྱི་དང་
བྱེ་བྲག་ཕོ་མོ་མ་ནིང་གི་རྟགས་ཀྱི་དབྱེ་བ་དང་། བྱ་ཚིག་གི་དུས་གསུམ། བདག་
གཞན་དང་བྱ་བྱེད་ལས་གསུམ། སྒྲའམ་རྟགས་མཚུངས་པའི་མིང་མཐའ་དང་རྣམ་
དབྱེ་ཚིག་ཕྲད་འདྲེན་ཚུལ་བཅས་སོ།
༥༽ དྲི་བ། སྔོན་རྗེས་མིང་གསུམ་གྱི་རྟགས་ཀྱི་དབྱེ་བ་ཕྱེ་དོན་དང་། ནང་གསེས་མིང་
གཞིའི་རྟགས་ལ་སྡེ་ཚན་ལྔ་དང་གསུམ་དུ་ཕྱེ་ཚུལ་དང་། དེའི་རྒྱུ་མཚན་བཅས་ཁ་གསལ་

དཀའ་གནད་གསལ་བའི་མེ་ལོང་། 56
ཞིག་དང་། ཨ་ཡིག་ལ་མཚན་མེད་ཀྱང་ཟེར་བའི་རྒྱུ་མཚན་ཅི་ཡིན་བཅས་ཕྲིས།
ལན། སྔོན་རྗེས་མིང་གསུམ་གྱི་རྟགས་ཀྱི་དབྱེ་བ་ཕྱེ་དོན་ནི། སུམ་ཅུ་པའི་
རྩ་བ་ལས། དེ་བཞིན་ཡི་གེའི་འཇུག་ཚུལ་རྣམས། ། སྨྲ་བ་ཀུན་ལ་གནས་གྱུར་ཀྱང་།
ཞེས་སོགས་གསུངས་པ་ལྟར། དབྱངས་གསལ་གྱི་ཡི་གེ་རྣམས་ལ་ཕོ་མོ་མ་ནིང་
སོགས་ཀྱིས་བཏགས་པའི་སྒྲ་དྲག་ཞན་གྱི་ཁྱད་པར་ཡོད་ན་ཡང་རྟགས་འཇུག་གི་
གཞུང་འདིའི་ཆེད་དུ་བྱ་བའི་གང་ཟག་རང་སྟོབས་ཀྱིས་དེ་དག་གི་ཕོ་མོ་མ་ནིང་སོགས་
ཀྱིས་བཏགས་པའི་གདངས་ཀྱི་དབྱེ་བ་ཇི་བཞིན་འབྱེད་མི་ནུས་པའི་རྨོངས་པ་དང་
འཁྲུལ་བ་བསལ་བའི་སླད་སྔོན་མིང་རྗེས་གསུམ་གྱི་རྟགས་ཀྱི་དབྱེ་བ་འདིར་ཕྱེ་ནས་
བསྟན་པ་ཡིན།
མིང་གཞིའི་ཡི་གེ་ནང་གསེས་སྡེ་ཚན་ལྔར་ཕྱེ་ཚུལ་ནི། སྒྲ་གདངས་གྲིམ་ཞིང་
དྲག་པའི་ཀ་ཅ་ཏ་པ་ཙ་རྣམས་ཕོ་ཡིག་དང་། སྐད་གདངས་ལྷོད་ཅིང་ཞན་པའི་ག་
ཇ་ད་བ་ཛ་ཝ་ཞ་ཟ་འ་ཡ་ཤ་ས་རྣམས་མོ་ཡིག སྐད་ཀྱི་གདངས་གྲིམ་ལྷོད་རན་པའི་
ཁ་ཆ་ཐ་ཕ་ཚ་རྣམས་མ་ནིང་དང་། མོ་ཡིག་ལ་ལྟོས་པས་ཀྱང་སྐད་གདངས་ལྷོད་
པ་ཅན་ང་ཉ་ན་མ་བཞི་ཤིན་ཏུ་མོ། སྒྲ་གདངས་ཤིན་ཏུ་ལྷོད་ཅིང་ཞན་པའི་ར་ལ་
ཧ་ཨ་རྣམས་མོ་གཤམ་གྱི་ཡི་གེ་བཅས་སོ། །
སྡེ་ཚན་གསུམ་དུ་ཕྱེ་ཚུལ། ཕྱེ་མ་ཐག་པའི་སྡེ་ཚན་ལྔ་ལས་ཤིན་ཏུ་མོ་དང་
མོ་གཤམ་གཉིས་མོར་བསྡུས་ནས་གསུམ་དུ་ཕྱེ་བ་ཡིན། འདི་དག་ནི་སྔོན་རྗེས་དང་
བསྡེབས་པའི་སྒྲ་གདངས་དྲག་ཞན་ལ་ལྟོས་ནས་ཕྱེ་བ་མིན་པར་ཡི་གེ་རེ་རེ་བའི་
གདངས་ཀྱི་སྒོ་ནས་ཕྱེ་བ་ཡིན་པས་ངོ་བོའི་སྒོ་ནས་ཕྱེ་བ་ཞེས་བྱ་ལ། སྔོན་རྗེས་ཀྱི་
རྟགས་ཀྱི་དབྱེ་བའི་སྐབས་ཚུལ་དེ་དང་མི་འདྲ་བར་དབྱེ་བྱའི་སྔོན་རྗེས་ཀྱི་ཡི་གེ་རྣམས་

རྟགས་འཇུག་གི་སྐོར།
མིང་གཞི་དང་སྦྱར་བ་ལས་བྱུང་བའི་གདངས་ཀྱི་སྒོ་ནས་ཕྱེ་བ་ཡིན་པས་གྲོགས་ཀྱི་
སྒོ་ནས་ཕྱེ་བ་ཞེས་བྱ་ཞིང་། འདི་གཉིས་ལ་ངོ་བོ་དང་གྲོགས་ཀྱི་སྒོ་ནས་ཕྱེ་བའི་
ཚུལ་མི་འདྲ་བའི་ཁྱད་པར་ཡོད། །
དེ་ལྟར་ཡི་གེ་ཕོ་མོ་མ་ནིང་སོགས་སུ་དབྱེ་བའི་དགོས་དོན་ནམ་རྒྱུ་མཚན་ནི།
འདིའི་དྲི་ཟུར་དང་པོའི་སྐབས་སུ་ཟུར་ཙམ་བཤད་པ་བཞིན། བསྟན་བཅོས་འདིའི་
ཆེད་དུ་བྱ་བའི་གདུལ་བྱའམ་འདིར་སྦྱོང་གཉེར་མཛད་མཁན་གྱི་ཁྲོད་དུ་དབང་པོ་
རབ་འབྲིང་ཐ་གསུམ་ཅི་རིགས་ཡོད་པ་ནི་བསྙོན་མེད་ལ་བརྟེན། དབང་པོ་རྟུལ་
བོ་དང་བརྗོད་པ་ལྡབ་ལྡིབ་ཅན་རྣམས་ཀྱིས་རང་སྟོབས་ཀྱིས་ཡི་གེའི་གདངས་དྲག་
ཞན་གྱི་ཁྱད་པར་འབྱེད་མི་ནུས་པས། དེ་དག་ལ་མཛུབ་མོས་རི་སྟོན་ཚུལ་གྱིས་
ཕོ་མོ་སོགས་ཀྱི་དཔེའི་ཐོག་ནས་སྒྲ་གདངས་ཀྱི་རྣམ་དབྱེ་མ་འཁྲུལ་བ་གསལ་བར་
བསྙན་པས་ཁོང་ཅག་གི་ངོས་འཛིན་གྱི་འཁྲུལ་བ་སེལ་བའི་དགོས་པར་གཟས་ནས་
ཕྱེ་བ་ཡིན་ནམ་སྙམ་མོ།
ཨ་ཡིག་ལ་མཚན་མེད་ཀྱང་ཟེར་བའི་དོན་ནི། ཨ་ཡིག་རང་གྲོགས་ར་ལ་ཧ་གསུམ་
མ་ལྟོས་པས་སྒྲ་གདངས་ཞན་ཅིང་མོ་གཤམ་གྱི་མཚན་ཉིད་གསལ་བར་མཚོན་མི་ནུས་
པས་མེད་ཅེས་པའི་དགག་སྒྲ་སྦྱར་མོད། འདིའི་དགག་སྒྲ་ནི་ཡོད་པ་དགག་པའི་དགག་
སྒྲ་མིན་པར་སྒྲ་གདངས་གསལ་བ་དགག་པའི་དགག་སྒྲ་ཡིན་པར་ཤེས་པ་གལ།
ཅ༽ དྲི་བ། སྔོན་འཇུག་གི་རྟགས་ཀྱི་དབྱེ་བ་སྟོན་པའི་རྩ་ཚིག་དང༌། དེ་ལྔ་པོ་
རེ་རེ་ནས་རང་གི་འཇུག་ཡུལ་གྱི་མིང་གཞིའི་ཡི་གེ་གྲངས་ཅི་ཙམ་གྱི་སྔོན་དུ་རྐྱང་
འདོགས་བརྩེགས་གསུམ་ཇི་ལྟར་འཇུག་ཚུལ་དཔེར་བརྗོད་རེ་ཕྲིས།
ལན། རྩ་བ་ལས། སྔོན་འཇུག་ལྔ་ཡི་བ་ཡིག་ཕོ། །ག་ད་མ་ནིང་འ་མོ་ཡིག

58
དཀའ་གནད་གསལ་བའི་མེ་ལོང་། 
།མ་ནི་ཤིན་ཏུ་མོ་ཡིན་ནོ། ཞེས་གསུངས་ཤིང་། སྔོན་འཇུག་གི་ཕོ་བ་ཡིག་ནི། མིང་
གཞིའི་ཀ་ཅ་ཏ་ཙ་ག་ང་ཇ་ཉ་ད་ན་ཛ་ཞ་ཟ་ར་ཤ་ས་བཅས་བཅུ་དྲུག་གི་སྔོན་དུ་འཇུག
དེ་བཞིན་མ་ནིང་ག་ཡིག་ནི་ཅ་ཏ་ཙ་ཉ་ད་ན་ཞ་ཟ་ཡ་ཤ་ས་བཅས་བཅུ་གཅིག་གི་སྔོན་
དུ་འཇུག མ་ནིང་ད་ཡིག་ནི། -，ཀ་པ་ག་བ་ང་མ་བཅས་དྲུག་གི་སྔོན་དུ་འཇུག མོ་
ཤིན་ཏུ་མོ་
ཁ་ཆ་ཐ་ཕ་ཚ་ག་ཇ་ད་བ་ཛ་བཅས་བཅུའི་སྔོན་དུ་འཇུག 
འ་ཡིག་ནི། 
ཁ་ཆ་ཐ་ཚ་ག་ཇ་ད་ཛ་ང་ཉ་ན་བཅས་བཅུ་གཅིག་གི་སྔོན་དུ་འཇུག
མ་ཡིག་ནི། 
བ་ཡིག་ཀ་ག་གཉིས་ལ་རྐྱང་འདོགས་བརྩེགས་གསུམ་གྱིས་འཇུག་སྟེ་དཔེར་ན
བཀལ། བགོ བསྐལ། བརྒལ། བཀྲ། བགྱིས། བསྐྲགས། བསྒྲལ་ཞེས་པ་ལྟ་
བུ་དང་། ཏ་ཙ་ད་གསུམ་ལ་རྐྱང་བརྩེགས་གཉིས་ཀས་འཇུག་སྟེ། དཔེར་ན། བཏད།
བཙལ། བདའ། བསྟོད། བརྩལ། བསྡད་ཅེས་པ་ལྟ་བུ་དང་། ང་ཇ་ཉ་ན་ཛ་
རྣམས་ལ་བརྩེགས་མ་ཁོ་ནསའཇུག་སྟེ། དཔེར་ན། བསྔགས། བརྗོད། བསྙེན།
བསྣན། བརྫངས་ཞེས་པ་ལྟ་བུ་དང་། ཅ་ཞ་ཤ་གསུམ་ལ་རྐྱང་པ་ཁོ་ནས་འཇུག་
སྟེ། བཅའ། བཞག། བཤགས་ཞེས་པ་ལྟ་བུ་དང་། ཟ་ས་གཉིས་ལ་རྐྱང་འདོགས་
གཉིས་ཀས་འཇུག་སྟེ། དཔེར་ན། བཟའ། བསལ། བཟླས། བསྲང་ཞེས་ལྟ་བུ་
དང་། ར་ལ་འདོགས་ཅན་ཁོ་ནས་འཇུག་སྟེ། དཔེར་ན། བརླ་ཞེས་པ་ལྟ་བུ་རྣམས་
ག་ཡིག་རང་གི་འཇུག་ཡུལ་གྱི་མིང་གཞི་བཅུ་གཅིག་པོ་ལ་རྐྱང་འཕུལ་ཁོ་ནས་
སོ། -
འཇུག་པ་ནི། དཔེར་ན། གཅིག གཏུགས། གཙིགས། གཉེན། གདུངས།
གནས། གཞི། གཟིགས། གཡའ། གཤེགས། གསེར་ཞེས་པ་ལྟ་བུའོ། ད་ཡིག་
ཕོ་ཀ་པ་གཉིས་དང་མོ་ག་བ་མ་གསུམ་སྟེ་ལྔ་ལ་རྐྱང་འདོགས་གཉིས་
ནི། དཔེར་ན། 
ཀས་དང་། མོ་ཡིག་ང་ལ་རྐྱང་འཕུལ་ཁོ་ནས་འཇུག་སྟེ་དཔེར་ན། དཀོན། དཔལ།

རྟགས་འཇུག་གི་སྐོར།
ངག
དགའ། དབེན། དམར། དཀྲིགས། དཔྲལ། དགྲ། དབྲལ་དམྱལ་ཞེས་པ་ལྟ་
བུ་དང་། དངུལ། ཞེས་པ་ལྟ་བུ་རྣམས་སོ། འ་ཡིག་གིས་འཕུལ་བའི་རྐྱང་འདོགས་
ནི། འགའ། འདི། འབེལ། འཁོལ། འཕགས་ཞེས་དང་། འཇའ། འཛིན།
འཆགས། འཐག འཚབ་བཅས་ལ་རྐྱང་པས་འཕུལ་ལ། ག་ད་བ་ཁ་ཕ་རྣམས་
ལ་འདོགས་འཕུལ་གྱིས་ཀྱང་འཇུག་སྟེ། དཔེར་ན། འགྲོ། འདྲེན། འབྲེལ།
འཁྲོལ། འཕྲོད་ཅེས་པ་ལྟ་བུ་རྣམས་སོ། མ་ཡིག་གིས་འཕུལ་བའི་འདོགས་ཅན་
ནི། མཁྱེན། མཁྲེགས། མགྱོགས་ལྟ་བུ་དང་། མ་ཡིག་གིས་རྐྱང་བ་ལ་འཕུལ་
པ་ནི། མཁའ། མགོན། མཆིས། མཐུན། མདའ། མཚན། མཇལ། མཛངས།
མངར། མཉེན། མནར་ཞེས་པ་ལྟ་བུའོ།
༧༽ དྲི་བ། 
སྔོན་འཇུག་གི་གང་ལ་འཇུག་པ་དང་གང་གིས་འཇུག་པ་གཉིས་ཐུན་
སློང་དུ་འཆད་པའི་རྩ་ཚིག་ངོས་འཛིན་དང་། ཇི་ལྟར་འཇུག་ཚུལ་བཅས་ཕྲིས།
ཚེ་ལས་
ལན། རྩ་བར། དེ་རྣམས་གང་ལ་གང་འཇུག་ན། ། ཕོ་ཡིག་བ་ནི་ཀ་ཅ་ཏ།
ཞེས་སོགས་གསུངས། 
གང་གིས་འཇུག་པའི་སྔོན་འཇུག་རྣམས་རང་གི་འཇུག་ཡུལ་
ཕྱི་མིང་གཞི་ལ་སྒྲ་གདངས་དྲག་ཞན་ཇི་ལྟར་འཇུག་པའི་ཚུལ་ནི
། ཕོ་བ་ཡིག་རང་
གྱི་འཇུག་ཡུལ་གྱི་མིང་གཞི་རྣམས་ལ་སྒྲ་དང་བྱེད་རྩོལ་དྲག་པའི་སྒོ་ནས་འཇུག་པ་
དང་། 
མ་ནིང་ག་ད་གཉིས་སྒྲ་རྩོལ་རན་པའི་སྒོ་ནས་འཇུག་པ་དང་
། མོ་འ་ཡིག་
སྒྲ་རྩོལ་ཞན་པས་འཇུག་པ་དང་། ཤིན་ཏུ་མོ་མ་ཡིག་སྒྲ་རྩོལ་མཉམ་པ་སྟེ་ཤིན་
༌
*སྟོད་པའི་ཚུལ་གྱིས་འཇུག་པར་བྱེད་དོ། །
***༢༡
རྩ་
༤
 དྲི་བ། 
སྔོན་འཇུག་གི་འཇུག་ཡུལ་ཡིན་ན་གང་ལ་འཇུག་བསྟན་པའི་
ད་འོ༔ * ཀ，
 ས་ཀྱི་ཡི་གེ་ཡིན་པས་ཨེ་ཁྱབ། ཁྱབ་ན་ཁྱབ་ཚུལ་གྱི་སྒྲུབ་བྱེད་དང་། མ་

དཀའ་གནད་གསལ་བའི་མེ་ལོང་། 60
ཁྱབ་ན་མ་ཁྱབ་པའི་སྐྱོན་གང་ཡོད། རྩ་བར་འཇུག་ཚུལ་དེ་ལྟར་བསྟན་དགོས་
དོན་དང་བཅས་ཁ་གསལ་ཞིག་བྲིས།
ལན། སྔོན་འཇུག་གི་འཇུག་ཡུལ་ཡིན་ན་གང་ལ་འཇུག་པ་བསྟན་པའི་སྐབས་
ཀྱི་ཡི་གེ་ཡིན་པས་མ་ཁྱབ་སྟེ། མགོ་འདོགས་ཀྱི་ཡི་གེ་རྣམས་སྔོན་རྗེས་འཇུག་པའི་
ཡུལ་ཙམ་དུ་རུང་མོད། གང་ལ་འཇུག་པ་བསྟན་པའི་སྐབས་ཀྱི་མིང་གཞིའི་ཡི་གེ་
མ་ཡིན་པའི་ཕྱིར་ཏེ། མིང་གཞི་དེ་རྣམས་ཀྱིས་དོན་སྟོན་པའི་ཡན་ལག་གམ་ཆ་
ཤས་ཙམ་གྱི་ཡི་གེ་ཡིན་པའི་ཕྱིར་རོ།
རྩ་བར་འཇུག་ཚུལ་དེ་ལྟར་བསྟན་པའི་དགོས་དོན་ནམ་རྒྱུ་མཚན་ནི། སྤྱིར་
མགོ་འདོགས་མིང་གསུམ་གང་ཡིན་ཡང་ཀཱ་ལིའི་ཡི་གེ་རང་རྐྱ་ཐུབ་པ་རེ་ཡིན་པ་
མཚུངས་ཀྱང་། བརྗོད་པའི་ཚེ་དེ་དག་ལས་མགོ་འདོགས་ཀྱི་རྟེན་གཞིའི་ཡི་གེའི་
གདངས་གཙོ་བོར་ཐོན་པས་གཙོ་ཕལ་གཉིས་ལས་གཙོ་བོ་ལ་དགོངས་ནས་ཐོན་མིས་
རྩ་བར་གང་ལ་འཇུག་པའི་ཚུལ་གྱི་རྣམ་བཞག་བསྟན་ཏོ།
༩༽ དྲི་བ། སྔོན་འཇུག་དགོས་པ་ཅི་ཕྱིར་འཇུག་པའི་རྩ་བའི་གཞུང་ལ་རང་ལུགས་
འགྲེལ་བཤད་ཇི་ལྟར་བསྐྱོན་ཚུལ་རྩ་འགྲེལ་སྦྲགས་ནས་ཕྲིས།
ལན། རྟགས་འཇུག་རྩ་བར། ཕོ་ནི་འདས་དང་གཞན་བསྒྲུབ་ཕྱིར། ཞེས་
པར་འགྲེལ་པ་ལས། དེ་ལྟར་ངེས་ནས་ཕོ་ཡིག་བ། །བསྒྲུབས་སོ་ལྟ་བུ་འདས་པ་
དང་། །བསྒྲུབ་བྱའི་ལྷ་དང་བསྒྲུབ་པར་བྱ། །ཞེས་སོགས་དངོས་པོ་གཞན་ལ་འཇུག
ཅེས་དང་། ཡང་རྩ་བར་། མ་ནིང་གཉིས་ཀ་ད་ལྟར་ཆེད། ཅེས་པར་འགྲེལ་པ་
ལས། མ་ནིང་ག་ད་གཉིས་པོ་ནི། །གཅོད་པ་པོ་དང་གཅོད་པར་བྱེད། །གཅོད་
པར་འགྱུར་དང་དཀྲི་བ་པོ། །དཀྲི་བར་བྱེད་དང་དཀྲི་བར་འགྱུར། །ཞེས་སོགས་

རྟགས་འཇུག་གི་སྐོར།
 དངོས་པོ་བདག་དོན་དང་། །གཅད་བྱའི་ཤིང་དང་གཅད་པར་བྱ། །དཀྲི་བྱའི་
རྣལ་མ་དཀྲི་བར་བྱ། ཞེས་སོགས་དངོས་པོ་གཞན་དོན་དང་། །གཅོད་བཞིན་པ་
དང་དཀྲི་བཞིན་པ། །ཞེས་སོགས་ད་ལྟ་བསྒྲུབ་ཆེད་འཇུག ཅེས་དང་། ཡང་རྩ་
བར། མོ་ནི་བདག་ད་མ་འོངས་ཕྱིར། །ཞེས་པར་འགྲེལ་པ་ལས། མོ་ཡིག་འ་ནི་
འཆད་པ་པོ། །འཆད་པར་བྱེད་དང་འཆད་པར་འགྱུར། །ཞེས་སོགས་དངོས་པོ་
བདག་དངོས་དང་། །འགྲོ་བ་པོ་དང་འགྲོ་བར་བྱེད། །ཅེས་སོགས་བདག་དོན་
ཕལ་བ་དང་། །འཁྱིལ་ལོ་ཞེས་སོགས་ད་ལྟ་དང་། །འཁྱིལ་བར་འགྱུར་སོགས་
མ་འོངས་འཇུག ཅེས་དང་། ཡང་རྩ་བར། ཤིན་ཏུ་མོ་ནི་མཉམ་ཕྱིར་རོ། ཞེས་
པར་འགྲེལ་པ་ལས། ཤིན་ཏུ་མོ་ཡི་མ་ཡིག་ནི། །བདག་གཞན་དུས་གསུམ་མཉམ་
པར་འཇུག ཅེས་པས་བཀྲལ་ལོ།
༡༠༽ དྲི་བ། སྔོན་འཇུག་གི་དགོས་པ་ཅིའི་ཕྱིར་འཇུག་པའི་དོན་དཔྱིས་ཕྱིན་
པར་ཤེས་པ་ལ་ཐོག་མར་ངེས་དགོས་པའི་གནད་གང་དག་ཡིན།
ལན། སྔོན་འཇུག་གི་དགོས་པ་ཅིའི་ཕྱིར་འཇུག་པའི་དོན་དཔྱིས་ཕྱིན་པར་
ཤེས་པ་ལ་ཐོག་མར་ངེས་དགོས་པའི་གནད་འདི་ལྟར་ཏེ། དངོས་པོ་བདག་གཞན་
གྱི་དབྱེ་བ་དང་གོ་དོན། བྱ་ཚིག་ཐོག་གི་དུས་གསུམ་གྱི་འཇོག་ལུགས་དང་ཁྱད་
པར་། བྱ་བྱེད་ལས་གསུམ་སོ་སོའི་གོ་དོན་དང་ཁྱད་པར། བདག་གཞན་དུས་
གསུམ་གྱི་དབྱེ་བ་མཛད་པའི་དགོས་པ་བཅས་སོ། འདི་དག་གི་འཇུག་ཚུལ་རྒྱས་
པ་ནི། <<མུ་ཏིག་ཕྲེང་མཛེས་>> ཀྱི་ཤོག་གྲངས་ ༡༤༢ དང་། <<དངུལ་ཆུ་
ཡབ་སྲས་ཀྱི་སུམ་རྟགས་>>ཤོག་གྲངས་ ༡༠༢ སོགས་སུ་གསལ་བས་འདིར་
རགས་བཤད་ཙམ་ལས་ཞིབ་ཕྲ་བཀོད་མེད།

དཀའ་གནད་གསལ་བའི་མེ་ལོང་། །
༡༡༽ དྲི་བ། བདག་གཞན་གྱི་གོ་དོན་དང་། བདག་གཞན་གྱི་དབྱེ་བ་མཛད་
མ་མཛད་པའི་སྐྱོན་དང་དཔེ་བརྗོད་ལྔ་རེ་གསར་དུ་ཞོག
དོན། 
སྐབས་འདིའི་བདག་གཞན་ཞེས་པ་ནི་རང་གཞན་ཞེས་པ་ལྟ་བུའི་དོན་
ལན། 
མིན་པར་བྱེད་པ་པོ་གཞན་དང་དངོས་སུ་འབྲེལ་བའི་བྱ་བའི་དབང་དུ་བྱས་ནས་ལས་
སམ་བྱ་བའི་ཡུལ་ལ་ལྟོས་ནས་བཞག་པའི་བྱེད་པ་པོ་བྱེད་པ་དང་བཅས་པ་ལ་དངོས་
རྩོལ་བའི་ཡུལ་དུ་གྱུར་པའི་ལས་སམ་བྱ་བའི་ཡུལ་བྱ་བ་དང་བཅས་
པོ་བདག་དང་། 
དེ་ལྟ་བུའི་བདག་གཞན་གྱི་དབྱེ་བ་མཛད་པའི་
པ་ལ་དངོས་པོ་གཞན་ཞེས་བྱ་ཞིང་། 
བྱེད་པ་པོ་དང་བྱ་བའི་ཡུལ་གྱི་སྒྲ་རྣམས་བསྡུ་བའི་ཕྱིར་ཡིན་ལ
དགོས་དོན་ནི། 
ཞར་ལ་བདག་གཞན་དང་འབྲེལ་བའི་བྱ་བྱེད་ཀྱི་སྒྲ་ཕན་ཚུན་ཤེད་མཚུངས་པ་རྣམས་
ཀྱང་བདག་གཞན་གྱི་ཁོངས་སུ་བསྡུས་པ་ཡིན། བྱ་བྱེད་ཤེད་མཚུངས་ཞེས་པའི་
(གསལ་མེའི་འགྲེལ་
གོ་བའི་ཐད་སི་ཏུ་པཎ་ཆེན་གྱི་འགྲེལ་ལུགས་དང་དཀའ་ཆེན་པདྨའི་
པ་རྩོམ་མཁན་)འགྲེལ་ལུགས་མི་འདྲ། །
སི་ཏུའི་<< མུ་ཏིག་ཕྲེང་མཛེས་>ལས། དེའང་དཔེར་ན། གཅར་བར་བྱེད།
གཅར་རོ། དཀྲི་བར་བྱེད། དཀྲིའོ། ལྟ་བུ་ད་ལྟ་བའི་སྒྲ་ཡིན་མོད་ཀྱི་གཟུང་བར་
བྱ། གཟུང་ངོ༌། དགང་བར་བྱ། དགང་ངོ་། ལྟ་བུ་གཞན་གྱི་སྒྲ་ལའང་དེ་དང་
ཤེད་མཚུངས་ཡོད་པས་སྔར་སྟོབས་མཚུངས་ཀྱིས་བདག་གཞན་དུ་ཟླས་ཕྱེ་བའི་
བདག་སྒྲའི་ཁོངས་སུ་བསྡུས་ནས་བརྗོད་ཟིན་པས་འདིར་ནི་དོན་གྱིས་བདག་བྱེད་
པའི་ཚིག་ཡིན་ཡང་གཞན་གྱི་སྒྲ་ལ་དེ་དང་ཤེད་མཚུངས་སྦྱར་རྒྱུ་མེད་པས་གོང་
། གཅར་
སྨོས་བདག་སྒྲའི་ཁོངས་སུ་སྡུད་པར་མི་འོས་ཞེས་གསུངས་པ་ལྟར
བར་བྱེད་ཅེས་པའི་སྒྲས་བདག་ཕྱོགས་ཀྱི་རྩོལ་བའམ་བྱེད་ལས་སྟོན་པ་དེ་བཞིན་

རྟགས་འཇུག་གི་སྐོར།
གཞན་གྱི་སྒྲ་ལའང་དེ་དང་སྟོབས་སམ་ནུས་པའམ་ཤེད་མཚུངས་པ་བྱ་ལས་སྟོན་
པའི་གཅར་བར་བྱ་ཞེས་པའི་སྒྲ་ཡོད་པས་དང་པོ་དངོས་པོ་བདག་དང་གཉིས་
པ་དངོས་པོ་གཞན་གྱི་ཁོངས་སུ་བསྡུས་པ་ཡིན་པར་བཞེད། འོན་ཀྱང་། གཅོད་
བཞིན་པ་དང་གཅད་པར་འགྱུར་བ་གཉིས་དེ་དང་རིགས་པ་མགོ་མཚུངས་ཀྱིས་
བདག་གཞན་གྱི་ཁོངས་སུ་བསྡུ་མི་རིགས་པ་རྒྱུ་མཚན་གང་ལ་ཐུག་པའི་གནད་
འདིར་ངེས་པར་བསམ་གཞིགས་བྱ་དགོས་སྙམ།
དཀའ་ཆེན་པདྨའི་<<གསལ་མེའི་འགྲེལ་པ་>ལས། བྱ་བྱེད་ཀྱི་སྒྲ་ཤེད་
མཚུངས་བདག་གཞན་གྱི་ཁོངས་སུ་བསྡུ་ཚུལ་ཇི་ལྟར་ཡིན་སྙམ་ན། སྒྲུབ་པར་བྱེད།
ཅེས་པའི་ཚིག་འདི་སྒྲུབ་པ་པོ་ཞེས་པ་དང་ཤེད་མཚུངས་ཡིན་པས་བདག་གཞན་གཉིས་
ཀྱི་ནང་ནས་བདག་གི་ཁོངས་སུ་བསྡུ། བསྒྲུབ་པར་བྱ་ཞེས་པ་འདི་བསྒྲུབ་བྱའི་ལྷ་
ཞེས་པ་དང་ཤེད་མཚུངས་ཡིན་པས་བདག་གཞན་གཉིས་ཀྱི་ནང་ནས་གཞན་གྱི་
ཁོངས་སུ་བསྡུས་ཞེས་གསུངས་པ་ལྟར། བྱེད་པ་པོ་དང་བྱེད་ལས་སྟོན་བྱེད་སྒྲ་
''མཚུངས་པ་དང་བྱ་ཡུལ་དང་བྱ་ལས་སྟོན་བྱེད་ཀྱི་སྒྲ་མཚུངས་པ་ལ་གཙོ་བོར་
''དགོངས་ནས་བཤད་འདུག འདིའི་ཐད་དངུལ་ཆུ་དབྱངས་ཅན་གྲུབ་པའི་རྡོ་རྗེའི་
དངོས་སློབ་ཤར་པ་ཆོས་རྗེ་དགེ་བཤེས་ངག་དབང་ཚུལ་ཁྲིམས་ཀྱིས་བརྩམས་པའི་
<<སུམ་རྟགས་བཤད་སྦྱར་ལེགས་བཤད་གཅེས་བསྡུས་>> སུ་བདག་གཞན་དང་
འབྲེལ་བའི་བྱ་བྱེད་ཀྱི་སྒྲ་ཕན་ཚུན་ཤེད་མཚུངས་པ་ཞེས་པ་ནི། སྔོན་རྗེས་མིང་
གསུམ་གྱི་ཡི་གེའི་ངོ་བོ་དང་སྔོན་རྗེས་ཡོད་མེད་དང་དབྱངས་ཀྱིས་བརྒྱན་མི་བརྒྱན་
ཅི་རིགས་པའི་སྒོ་ནས་ཡིག་སྡེབ་མི་འདྲ་བའི་བྱ་བའི་སྒྲ་དང་ཤེད་མཚུངས་པའི་བྱེད་
པའི་སྒྲ་གཉིས་བྱ་བྱེད་ཀྱི་དོན་སྟོན་པར་སྟོབས་མཚུངས་པ་ལ་བྱ་བྱེད་ཀྱི་སྒྲ་ཕན་ཚུན་
ཤེད་མཚུངས་པ་འཇོག་སྟེ། དཔེར་ན། འགེངས་པ་པོ། འགེངས་བྱེད། འགེངས་

དཀའ་གནད་གསལ་བའི་མེ་ལོང་། 64
པར་བྱེད། འགེངས་སོ་ལྟ་བུ་དང་། དགང་བར་བྱ་བ། དགང་བྱ། དགང་བྱའི་
སྣོད། དགང་བར་བྱ། དེགང་ངོ༌། ལྟ་བུ་སྡེབ་སོགས་མི་འདྲ་ཡང་། སྔ་མས་
བྱེད་པ་དང་། ཕྱི་མས་བྱ་བ་བསྟན་པའི་སྒྲ་གཉིས་ཕན་ཚུན་ཤེད་མཚུངས་ཡིན་
པས་སྔ་མ་བདག་གི་དངོས་པོ་དང་། ཕྱི་མ་གཞན་གྱི་དངོས་པོའི་དབྱེ་བར་བསྡུས་
པའོ་ཞེས་གསུངས་ཤིང་། འདི་དང་སི་ཏུའི་འགྲེལ་ལུགས་མཐུན། ལར་དཀའ་
ཆེན་པདྨའི་<<གསལ་མེའི་འགྲེལ་པའི་>> ཐོག་མཐའ་བར་གསུམ་དུ་དབྱངས་
ཅན་གྲུབ་པའི་རྡོ་རྗེའི་དགོངས་པ་ཨེ་ཡིན་ནམ་སྙམ་པའི་དོགས་གནད་ཅན་མང་
བས་གསར་སློབ་པ་རྣམས་ཀྱིས་འདོར་ལེན་མེད་པར་ཤ་གཟུག་ཟ་རྐྱང་བྱེད་མི་
རིགས་པར་སྙམ།
བདག་གཞན་གྱི་དབྱེ་བ་མ་མཛད་པའི་སྐྱོན་ནི། <<གསལ་མེའི་འགྲེལ་
པ>>ལས་སྐལ་ལྡན་གྱིས་སངས་རྒྱས་བསྒྲུབས་ལྟ་བུའི་ཚེ་བསྒྲུབས་ཞེས་པའི་ཚིག་
ཁོ་ནས་དུས་འདས་པ་གོ་ནུས། སྐལ་ལྡན་དང་སངས་རྒྱས་ཇི་ལྟ་བུ་ཡིན་ནམ་སྙམ་
པའི་དོགས་པ་འབྱུང་བའི་སྐྱོན་ཡོད་གསུངས་པ་ལྟར་ཡིན། བདག་གཞན་གྱི་དབྱེ་
བ་འབྱེད་དུ་ཡོད་པའི་དཔེར་བརྗོད་ནི། གྲྭ་པས་ཆོས་སྦྱངས། མགར་པས་གསེར་
བརྡུངས། བཀྲ་ཤིས་ཀྱིས་སྙན་རྩོམ་བྲིས། དགེ་རྒན་གྱིས་སློབ་ཚན་ཁྲིད། སློབ་
མས་ལས་བྱ་བྲིས་ཞེས་པ་ལྟ་བུའོ།
༡༢༽ དྲི་བ། དུས་གསུམ་གྱི་གོ་དོན་དང་དབྱེ་བ་མཛད་དོན་བཅས་ཁ་གསལ་
ཞིག་ཕྲིས།
ལན། དུས་གསུམ་ནི་འདུས་བྱས་ཀྱི་ཆོས་རྣམས་ཀྱི་སྐྱེ་བ་དང་། གནས་པ་
དང་། འགགས་པ་སོགས་ཀྱི་རྣམ་པ་མཚོན་པ་མི་རྟག་པའི་དངོས་པོ་སྤྱི་ལ་ཁྱབ་

རྟགས་འཇུག་གི་སྐོར།
མ་མམ་
པའི་དུས་གསུམ་གྱི་དབྱེ་ལུགས་ཤིག་དང་། བྱེད་པ་པོ་གཞན་དང་འབྲེལ་མིན་ཅི་
རིགས་ཀྱི་བྱ་བའི་ཚིག་གི་སྟེང་ནས་ཕྱེ་བའི་དུས་གསུམ་གྱི་རྣམ་བཞག་གཉིས་ལས།
རྟགས་ཀྱི་འཇུག་པའི་སྐབས་འདིར་བཤད་པ་ནི་ཕྱི་མ་ཡིན་ནོ། འདི་ལ་བརྗོད་བྱ་
དོན་གྱི་དུས་གསུམ་དང་རྗོད་བྱེད་ཚིག་གི་དུས་གསུམ་གཉིས་ཡོད། དང་པོ་ནི། བྱེད་
པ་པོས་བྱ་བ་བྱས་ཟིན་པ་སྟེ་བྱེད་པ་པོ་རང་ངོས་ནས་རྩོལ་བ་བཏང་ཟིན་པའི་ཆ་དེ་
ལ་འདས་པ་དང་། བྱེད་པ་པོས་བྱ་བ་བྱེད་པར་འགྱུར་བ་སྟེ་བྱེད་པ་པོ་རང་ངོས་
ནས་ཡུལ་ཐོག་ཏུ་རྩོལ་བ་གཏང་འགྱུར་གྱི་ཆ་དེ་ལ་མ་འོངས་པ། བྱེད་པ་པོས་བྱ་
བ་བྱེད་བཞིན་པ་སྟེ་བྱེད་པ་པོ་རང་ངོས་ནས་རྩོལ་བ་གཏོང་བཞིན་པའི་ཆ་དེ་ལ་
ད་ལྟ་བ་ཞེས་བརྗོད། འདི་དག་ནི་བརྗོད་བྱའི་དོན་ཐོག་གི་དུས་གསུམ་གྱི་དབྱེ་
བ་ཡིན་ལ། གཉིས་པ་ནི། སྒྲ་གཟུགས་ཀྱི་ཐོག་ནས་དུས་གསུམ་གང་ཡང་རུང་
བའི་རྣམ་པ་ཙམ་འཛིན་ཀྱང་། དོན་སྟོན་པའི་སྐབས་ཚིག་གྲོགས་ཀྱི་དབང་གིས་
གཞན་དུ་འགྱུར་འགྲོ་བའི་རིགས་ཏེ། དཔེར་ན། གྱུར་ལྟ་བུ་སྒྲ་གཟུགས་ཀྱི་
ཆ་ནས་འདས་པ་གསལ་བྱེད་ཀྱི་རིགས་སུ་གཏོགས་ཀྱང་ཚིག་གྲོགས་འཐོབ་གྱུར་
ཅིག་ཅེས་པ་ལྟ་བུ་དང་སྦྱར་ཚེ་མ་འོངས་པའི་དོན་སྟོན་པ་འདི་རིགས་ནི་སྒྲ་
གཟུགས་ཐོག་གི་དུས་གསུམ་གྱི་རྣམ་པ་མཚོན་བྱེད་ཙམ་ཡིན་པས་རྗོད་བྱེད་སྒྲ་
ཐོག་གི་དུས་གསུམ་གྱི་རྣམ་བཞག་ཅེས་བྱ།
དུས་གསུམ་གྱི་དབྱེ་བ་མཛད་དོན་ནི། བདག་གཞན་གྱི་ཁོངས་སུ་མ་
བསྡུས་པའི་ལས་ཚིག་སྟེ་བྱེད་པ་པོ་གཞན་དང་མ་འབྲེལ་བའི་བྱ་ཚིག་མཐའ་དག་
དང་། སྒྲུབ་ཀྱིན་སྣང་། གཅོད་བཞིན་འདུག་ལྟ་བུ་བྱེད་པ་པོ་གཞན་དང་འབྲེལ་
ཡང་བདག་གཞན་གྱི་ཁོངས་སུ་མ་བསྡུས་པས་འདིའི་རིགས་རྣམས་བསྡུ་བའི་
ཕྱིར་ཡིན། འགྲེལ་མཛད་མཁན་པོ་འགས། བྱེད་པ་པོ་དུས་ད་ལྟ་བའི་ཁོངས་

དཀའ་གནད་གསལ་བའི་མེ་ལོང་།
དང་བྱ་ཡུལ་དུས་མ་འོངས་པའི་ཁོངས་སུ་བསྡུ་བར་མཛད་མོད། སྐབས་འདིའི་
དུས་གསུམ་གྱི་རྣམ་བཞག་ནི་ངེས་པར་བྱ་ཚིག་སྟེང་དུ་མཛད་དགོས་པས་མིང་
རྐྱང་ལ་སྐབས་འདིའི་དུས་ཀྱི་རྣམ་བཞག་བྱེད་མི་རིགས་པ་རྟོགས་དགོས། འདིའི་
ཐད་གསེར་ཏོག་རྟགས་འཇུག་གི་འགྲེལ་པའི་ཤོག་གྲངས་ ༡༤ ༩ དང་། དོར་
ཞིའི་<<བོད་ཀྱི་བརྡ་སྤྲོད་རིག་པའི་དོན་འགྲེལ་ཕྱོགས་བསྒྲིགས་>>ཤོག་གྲངས་
༡༤༧ རྣམས་སུ་ཞིབ་ཏུ་གཟིགས་དགོས། །
༡༣༽ དྲི་བ། དུས་གསུམ་གྱི་གོ་དོན་འཆད་པའི་གཞུང་ངོས་བཟུང་། དུས་
གསུམ་གྱི་དཔེར་བརྗོད་བཅུ་རེ། དེའི་ཕྱིར་དུས་གསུམ་དབྱེ་བས་ནི། །བྱེད་ལས་
དང་འབྲེལ་ངག་གི་ནི། །སྦྱོར་བ་ཀུན་ལ་ཁྱབ་པ་ཡིན། ཞེས་པའི་ཚིག་འགྲེལ་གསལ་
བར་ཕྲིས།
ལན། <<གསལ་མེ་>>ལས་དུས་གསུམ་གྱི་གོ་དོན་འཆད་པའི་གཞུང་ནི། དེ་
བཞིན་བྱེད་པ་པོ་གཞན་དང་། །དངོས་སུ་འབྲེལ་མིན་ཇི་ལྟར་ཡང་། །བྱ་བ་བྱས་
ཟིན་འདས་པ་དང་། །བྱ་བ་བྱེད་འགྱུར་མ་འོངས་དང་། །བྱེད་བཞིན་པ་ནི་ད་ལྟ་བ།
ཞེས་གསུངས། དུས་གསུམ་ལས་འདས་པ་མཚོན་བྱེད་ཀྱི་དཔེར་བརྗོད་ནི། བཅད་
ཟིན། བསགས་པར་བྱས། བསམས་པར་བྱས་ལྟ་བུ་དང་། དེ་བཞིན་མ་འོངས་པ་
ནི། བསྒོམ་པར་འགྱུར། གཞོམ་པར་འགྱུར། བསྒྲལ་བར་བྱ་ལྟ་བུ་དང་། ད་ལྟ་བ་
ནི། བགྲོད་པར་བྱེད། འགྲེལ་བཞིན་ཡོད། སྒྲུབ་ཀྱིན་འདུག་ལྟ་བུ། །
བདག་གཞན་གྱི་དབྱེ་བ་མཛད་པ་ནི། བྱེད་པ་པོ་དང་བྱ་ཡུལ་རྣམས་སོ་སོར་
བསྡུ་བའི་སླད་དང་། དུས་གསུམ་གྱི་དབྱེ་བ་ནི་བདག་གཞན་གྱི་དབྱེ་བས་མ་ཁྱབ་
པ་འགྲོ། དག འཁྱིལ་ལྟ་བུ་བྱེད་མེད་ལས་ཚིག་རྣམས་བསྡུ་བ་དང་། སྒྲུབ་ཀྱིན་

རྟགས་འཇུག་གི་སྐོར།
སྣང་ལྟ་བུ་བདག་གཞན་གྱི་ཁོངས་སུ་མ་བསྡུས་པའི་ལས་ཚིག་དག་གི་དུས་གསུམ་
གྱི་རྣམ་དབྱེ་གསལ་བར་སྟོན་པའི་ཆེད་མཛད་པ་ཡིན། དེའི་ཕྱིར་དུས་གསུམ་གྱི་
དབྱེ་བའི་རྣམ་བཞག་འདིས་བྱེད་པ་པོ་གཞན་དང་འབྲེལ་བ་དང་མ་འབྲེལ་བའི་རྩོལ་
བའམ་བྱ་བ་གསལ་བྱེད་ཀྱི་ངག་གི་སྦྱོར་བ་སྟེ་ལས་ཚིག་ཀུན་ལ་ཁྱབ་པ་ཡིན།
༡༤༽ དྲི་བ། བྱ་བྱེད་ཐ་དད་པ་དང་ཐ་མི་དད་ཀྱི་དོན་དང་དཔེར་བརྗོད་བཅུ་རེ་ཕྲིས།
ལན། བྱ་བྱེད་ཐ་དད་དང་ཐ་མི་དད་པའི་གོ་དོན་ནི། བྱ་བ་བྱེད་པའི་གནས་
སྐབས་སུ་བྱེད་པ་པོ་ལས་རྣམ་པ་ཐ་དད་པའི་ལས་སམ་བྱ་བའི་ཡུལ་དངོས་པོ་གཞན་
དང་། ལས་སམ་བྱ་བའི་ཡུལ་ལས་རྣམ་པ་ཐ་དད་པའི་བྱེད་པ་པོའམ་བྱེད་པ་དངོས་
པོ་བདག་གཉིས་སོ་སོར་ཡོད་པ་ལ་བྱ་བྱེད་ཐ་དད་པ་དང་། བྱེད་པ་པོ་ལས་ཐ་དད་
པའི་བྱ་བའི་ཡུལ་དངོས་པོ་གཞན་ལོགས་སུ་མེད་པར་དེ་གཉིས་རྣམ་པ་ཐ་མི་དད་
པར་གྱུར་པའི་རིགས་ལ་བྱ་བྱེད་ཐ་མི་དད་པ་ཞེས་བྱ། སྐབས་འདིའི་བྱ་བྱེད་ཀྱི་
བྱ་ཞེས་པ་བྱ་བའི་ཡུལ་ཞེས་པའི་སྒྲའི་བསྡུས་མིང་ཡིན་པར་མ་གོ་བར་བྱ་བ་ཞེས་
པའི་བསྡུས་ཚིག་ཏུ་གོ་ན་དེ་ནི་དངོས་དོན་ལས་ཆེས་རིང་དུ་འགོངས་པ་སྟེ། བྱེད་
པོ་ལས་ཐ་མི་དད་པའི་བྱ་བ་ཡོད་མི་སྲིད་པས་སོ།
བྱ་བྱེད་ཐ་དད་པའི་དཔེར་བརྗོད། བཀྲ་ཤིས་ཀྱིས་སློབ་སྦྱོང་ལ་བརྩོན་པ་བྱས།
སྟོན་པས་ཆོས་འཁོར་རིམ་པ་གསུམ་དུ་བསྐོར། ཐོན་མིས་བོད་ཀྱི་ཡིག་སྲོལ་གསར་
དུ་གཏོད་ལྟ་བུ་དང་། བྱ་བྱེད་ཐ་མི་དད་པའི་དཔེར་བརྗོད་ནི། ང་ལྷ་སར་འགྲོ།
ཁྱུང་ཆེན་མཁའ་ལ་འཕུར། བླ་མ་ཁྲི་ལ་བཞུགས་ལྟ་བུའོ།
༥༽ དྲི་བ། དེས་ན་དུས་གསུམ་དུ་དབྱེ་བ། །བདག་གཞན་དབྱེ་བས་

དཀའ་གནད་གསལ་བའི་མེ་ལོང༌། །
མ་ཁྱབ་པ། ཞེས་པ་ནས་། དངོས་པོ་བདག་ལའང་འཇུག་པ་མཐོང༌།
ཞེས་པའི་བར་གྱི་འགྲེལ་པ་ཞིབ་གསལ་ཕྲིས།
ལན། གོང་དུ་བཤད་པ་ལྟར་དུས་གསུམ་དབྱེ་བའི་རྣམ་བཞག་མཛད་པ་ནི། བདག་
གཞན་གྱི་དབྱེ་བས་མ་ཁྱབ་པའི་ལས་ཚིག་གི་རིགས་རྣམས་བསྡུ་བའི་སླད་ཡིན་པར་
གསུངས་མོད། སྔོན་འཇུག་འ་ཡིག་གིས་འཕུལ་བའི་འགྲོ་བ་པོ་དང་། འགལ་བ་
པོ། འགུལ་བ་པོ། འདུག་པ་པོ་སོགས་བྱེད་ལས་ཙམ་དང་འབྲེལ་བའི་དངོས་པོ་
བདག་ལ་འཇུག་པ་འདི་རིགས་བདག་གཞན་གྱིས་མ་བསྡུས་པས་དུས་གསུམ་གྱི་དབྱེ་
བར་འདུ་དགོས་ཀྱང་མི་འདུ་ཞེས་གསུངས། དེ་ལ་བོད་ཀྱི་བརྡ་སྤྲོད་ལ་མཁས་པར་
གྲགས་པ་མཁྱེན་རབ་འོད་གསལ་གྱི་<<རྟགས་འཇུག་དཀའ་འགྲེལ་གནད་ཀྱི་སྒྲོན་
མེ་>> ལས། སྔོན་འཇུག་འ་ཡིག་གི་སྐབས་བྱ་བྱེད་ཐ་མི་དད་པ་ལའང་དངོས་པོ་
བདག་ཡོད་པ་དང་། དེའང་བདག་དོན་ཕལ་བ་ཞེས་བརྗོད་དེ། དཔེར་བརྗོད་དུའང་།
འགྲོ་བ་པོ་ཞེས་བཀོད་འདུག་ཀྱང་། དེ་ལ་ཚིག་སྐྱོན་དང་དོན་སྐྱོན་གཉིས་ཀ་ཡོད་
དེ་ཞེས་ཚིག་སྐྱོན་དང་དོན་སྐྱོན་གཉིས་ཀ་བསྟན་འདུག་པས་རྒྱས་པ་དེའི་ཤོག་གྲངས་
༢༥༌༌༌་༢༦ ལ་གཟིགས་ནས་རྟོགས་པར་བྱ།
༡༦༽ དྲི་བ། བྱ་བྱེད་ལས་གསུམ་གྱི་གོ་དོན་དང་། བྱ་བྱེད་ལས་གསུམ་
ཚང་བའི་དཔེ་བརྗོད་གསུམ་བྲིས།
ལན། བྱ་བྱེད་ལས་གསུམ་གྱི་དང་པོ་བྱ་ཞེས་པ་ནི་བྱ་བ་ཞེས་པའི་བསྡུས་མིང་
སྟེ། བྱ་བ་ལ་བྱེད་པ་པོ་གཞན་དང་འབྲེལ་བའི་བྱ་བ་དང་། བྱེད་པ་པོ་གཞན་དང་
མ་འབྲེལ་བའི་བྱ་བ་གཉིས་ལས། འདིར་རྟགས་འཇུག་གི་དངོས་ཀྱི་བརྗོད་བྱ་ནི་
བྱེད་པ་པོ་གཞན་དང་འབྲེལ་བའི་བྱ་བ་ཡིན། འདི་ནི་ལས་སམ་བྱ་བའི་ཡུལ་གྱི་

རྟགས་འཇུག་གི་སྐོར།
ཁ་གཏད་དངོས་པོ་བདག་ཕྱོགས་ནས་ཕྱུང་བའི་རྩོལ་བ་ལ་གོ འདི་ལ་དབྱེ་ན་བདག་
ཕྱོགས་ལ་གཙོ་བོར་དམིགས་ནས་བཞག་པའི་བྱེད་ལས་དང་། བྱ་བའི་ཡུལ་ལམ་
གཞན་ཕྱོགས་ལ་གཙོ་བོར་དམིགས་ནས་བཞག་པའི་བྱ་ལས་གཉིས་ཡོད་པར་
གསུངས། བྱེད་ལས་ཀྱི་ཐད་གནའ་དང་ད་ལྟའི་བོད་ཀྱི་བརྡ་སྤྲོད་སྨྲ་བའི་མཁས་
པའི་ཚོགས་ལ་བཞེད་པ་མི་མཐུན་པ་མེད་མོད། བྱ་ལས་ཀྱི་འཇོག་ལུགས་ལ་བཞེད་
པ་མི་མཐུན་པས། པྲ་ཏིའི་<<བཤད་སྦྱར་མའི་>>ཤོག་གྲངས་ ༧༨ དང་། <<རབ་
གསལ་སྣང་བའི་>>ཤོག་གྲངས་ ༩༧ <<མུ་ཏིག་ཕྲེང་མཛེས་>> ཀྱི་ཤོག་གྲངས་
༡༤༢ གསེར་ཏོག་འགྲེལ་པའི་ཤོག་གྲངས་ ༡༤༤ <<གསལ་མེའི་འགྲེལ་པ་
>>ཤོག་གྲངས་ ༡༠༢ <<ཐོན་མིའི་ཞལ་ལུང་>>གི་ཤོག་གྲངས་ ༢༢༦ དོར་
ཞིའི་སུམ་རྟགས་འགྲེལ་པ་ཤོག་གྲངས་ ༡༤༧ སོགས་སུ་གཟིགས་ནས་ཞིབ་ཏུ་
རྟོགས་པར་བྱ་གལ། དེ་བཞིན་བྱེད་ཅེས་པ་ནི་བྱེད་པ་པོའམ་བྱེད་པ་ཞེས་པའི་བསྡུས་
མིང་སྟེ། ལས་སམ་བྱ་བའི་ཡུལ་གྱི་ཁ་གཏད་དངོས་པོ་བདག་བྱེད་པ་པོ་གཙོ་ཕལ་
ལ་གོ་ཞིང་། ལས་ཞེས་པ་ཡང་བྱ་བའི་ཡུལ་གྱི་དངོས་པོའམ་རྩོལ་བ་འཇུག་པའི་
གཞི་ལ་བྱེད་པ་ཡིན། དཔེར་བརྗོད་ནི། བློ་བཟང་གིས་ཚུལ་ཁྲིམས་ལ་བརྟེན་ནས་
ཉེས་སྤྱོད་ཀྱི་སྒོ་བསྡམས། བརྩོན་འགྲུས་ཀྱིས་བསམ་གཏན་ལ་བརྟེན་ནས་ཞི་བ་
འགོག་པ་མངོན་དུ་བྱས། བསམ་གཏན་གྱིས་ཤེས་རབ་ལ་བརྟེན་ནས་བདེན་འཛིན་
དྲུངས་ནས་ཕྱུང་ཞེས་པ་ལྟ་བུའོ།
༡༧༽ དྲི་བ། དུས་གསུམ་དང་། བདག་གཞན་གཉིས་ལོགས་སུ་དབྱེ་བའི་
དགོས་པ། དུས་གསུམ་དང་བདག་གཞན་གཉིས་ཀ་བྱ་བ་ཡོད་ཚད་ལ་ཐུན་མོང་
དུ་འཇུག་མི་རུང་བའི་རྒྱུ་མཚན་ཅི། དཔེར་བརྗོད་སོ་སོར་ཕྲིས།

དཀའ་གནད་གསལ་བའི་མེ་ལོང་། 70
ལན། དུས་གསུམ་དང་བདག་གཞན་གཉིས་ལོགས་སུ་དབྱེ་བའི་དགོས་པ་གོང་
གི་དྲི་བ་བཅུ་གཅིག་པ་དང་བཅུ་གཉིས་པའི་སྐབས་སུ་བཤད་པས་འཐུས། དུས་
གསུམ་དང་བདག་གཞན་གཉིས་ཀ་བྱ་བ་ཡོད་ཚད་ལ་འཇུག་མི་རུང་སྟེ། དུས་གསུམ་
གྱིས་ཁྱབ་ཚད་ཀྱི་བྱ་བ་ལ་བདག་གཞན་གྱི་དབྱེ་བས་མ་ཁྱབ་པའི་ཕྱིར་ཏེ། བྱེད་
པ་པོ་གཞན་དང་འབྲེལ་བའི་ལས་ཀྱི་སྒྲ། སྒྲུབ་ཀྱིན་ཡོད་པ་དང་། གཅོད་བཞིན་
པ། ཟློག་གིན་ཡོད་ལྟ་བུ་རྣམས་དུས་གསུམ་གྱི་དབྱེ་བའི་ཁོངས་སུ་བསྡུ་ཐུབ་ཀྱང་
བདག་གཞན་གྱི་དབྱེ་བར་བསྡུ་མི་ཐུབ་པའི་ཕྱིར་རོ། །
༡༨༽ དྲི་བ། བདག་གཞན་གཉིས་པོ་བྱ་བྱེད་ཐ་དད་མི་དད་གང་གི་སྒོ་ནས་འཇོག་
ཚུལ་དཔེ་མཚོན་བཅས་གསལ་བར་ཕྲིས།
ལན། དེ་ཡང་མུ་ཏིག་ཕྲེང་མཛེས་ལས། ལས་གང་ཞིག་བྱེད་པ་པོ་གཞན་
དང་དངོས་སུ་འབྲེལ་བའི་དབང་དུ་བྱས་ནས། བྱེད་པ་པོའི་དངོས་པོ་དེ་ཉིད་དང་
དེའི་བྱེད་པ་དང་བཅས་པ་ལ་ནི་བདག་ཅེས་བྱ་ཞིང་། དེས་བསྒྲུབ་པར་བྱ་བའི་ཡུལ་
གྱི་དངོས་པོ་བྱ་བ་དང་བཅས་པ་ལ་ནི་གཞན་ཞེས་བྱའོ། ཞེས་གསུངས་པ་ལྟར།
བདག་གཞན་གྱི་རྣམ་བཞག་ནི་བྱེད་པ་པོ་གཞན་དང་དངོས་སུ་འབྲེལ་བའི་བྱ་བ་ཞིག་
ལ་བརྟེན་ནས་འབྱེད་དགོས་པ་ལས། བྱ་བྱེད་ཐ་མི་དད་པའི་བྱ་བའི་ཐོག་ནས་བདག་
གཞན་སོ་སོ་བའི་རྣམ་པ་དབྱེ་རྒྱུ་མེད། དཔེར་མཚོན་ན། ཚེ་རིང་གིས་སྙན་རྩོམ་
བྲིས་ལྟ་བུའི་ཚེ་རིང་ནི་བྱེད་པ་པོ་དངོས་པོ་བདག་དང་། སྙན་རྩོམ་ནི་ལས་སམ་
བྱ་བའི་ཡུལ་ཏེ་དངོས་པོ་གཞན་ཞེས་བདག་གཞན་གྱི་རྣམ་པ་སོ་སོར་འབྱེད་རིགས་
པ་ལས། ཚེ་རིང་བོད་ལ་འགྲོ་ཞེས་པའི་དཔེར་བརྗོད་ཀྱི་ཐོག་ནས་དེ་ལྟར་བདག་
གཞན་གྱི་རྣམ་པ་སོ་སོར་འབྱེད་མི་ནུས་ཏེ་འགྲོ་བ་པོ་ལས་རྣམ་པ་ཐ་དད་པའི་འགྲོ་

རྟགས་འཇུག་གི་སྐོར།
བྱ་བཞག་ཏུ་མེད་པས་སོ། སྤྱིར་བདག་གཞན་གྱི་གོ་དོན་དང་དབྱེ་བ་འབྱེད་ལུགས་
ལ་འགྲེལ་པ་གསར་རྙིང་གི་བཞེད་པ་མཐུན་གྱི་མི་འདུག ཞྭ་ལུ་ལོ་ཙཱ་པའི་<<སུམ་
རྟགས་འགྲེལ་པ་རྣམ་པར་གསལ་བའི་ལེགས་བཤད »དང་། རྣམ་གླིང་པཎ་ཆེན་
གྱི་<<སུམ་རྟགས་འགྲེལ་པ་ལེགས་བཤད་སྣང་བྱེད་ནོར་བུ་>>སོགས་སུ་བདག་
གཞན་གྱི་གོ་དོན་རང་གཞན་དང་གཅིག་ཏུ་འཁྱེར་ནས་བདག་གཞན་གྱི་དབྱེ་བའི་
རྟེན་གཞི་ངེས་པར་བྱེད་པ་པོ་གཞན་དང་འབྲེལ་བའི་བྱ་བ་ཞིག་མི་དགོས་པ་ལྟ་བུ་
མཛད་གནང་འདུག ཕྱིས་ཀྱི་འགྲེལ་པ་པྲ་ཏིའི་<<བཤད་སྦྱར་མ་>> ལས། བྱེད་
པ་པོ་ནི་བདག་ཡིན་ཏེ། །བྱ་བའི་དངོས་པོ་གཞན་ཡིན་ནོ། ཞེས་དང་། སི་ཏུའི་
<<མུ་ཏིག་ཕྲེང་མཛེས་>>ལས། ལས་གང་ཞིག་བྱེད་པ་པོ་གཞན་དང་དངོས་སུ་
འབྲེལ་བའི་དབང་དུ་བྱས་ནས། ཞེས་སོགས་གོང་དུ་དྲངས་མ་ཐག་པ་འདི་དག་
གིས་རིམ་བཞིན་རྟགས་འཇུག་གི་བདག་གཞན་གྱི་གོ་དོན་ཇེ་ཟབ་དང་དབྱེ་ལུགས་
གྲ་ཇེ་རྒྱས་སུ་བཏང་ཡོད་སྙམ། འདི་དག་གི་ཚུལ་རྒྱས་པ་<<སུམ་རྟགས་ཀྱི་འགྲེལ་
པ་རྣམ་པར་གསལ་བའི་ལེགས་བཤད་>> ཀྱི་ཤོག་གྲངས་ ༤༣ དང་། <<སུམ་
རྟགས་འགྲེལ་པ་ལེགས་བཤད་སྣང་བྱེད་ནོར་བུའི་>>ཤོག་གྲངས་ ༡༠༥ <<རྟགས་
ཀྱི་འཇུག་པའི་དགོངས་འགྲེལ་རབ་གསལ་སྣང་བ>>ཤོག་གྲངས་ ༧༨ <<མུ་
ཏིག་ཕྲེང་མཛེས་>> ཀྱི་ཤོག་གྲངས་ ༡༤༢ བཅས་ལ་ཞིབ་ཏུ་གཟིགས་ནས་རྟོགས་
པར་བྱ་དགོས།
༡༩༽ དྲི་བ། བྱེད་ཚིག་གི་སྒོ་ནས་དངོས་པོ་བདག་ངོས་འཛིན་ཚུལ། བྱ་ཚིག་
གི་སྒོ་ནས་དངོས་པོ་གཞན་ངོས་འཛིན་ཚུལ། བྱེད་པོ་དང་ལས་གང་རུང་ཤུགས་
ལ་བསྟན་པའི་བྱ་བྱེད་ལས་གསུམ་གྱི་དཔེར་བརྗོད་བཅས་གསལ་བར་ཕྲིས། །

72
དཀའ་གནད་གསལ་བའི་མེ་ལོང་། 
ལན། གཅོད་པར་བྱེད་པ་པོ་དང་། གཅོད་པར་བྱེད་ཅེས་པའི་བྱེད་ཚིག་
གམ་བྱེད་ཅེས་པའི་སྒྲས་བདག་བྱེད་པ་པོ་དང་བྱེད་ལས་ཏེ། བདག་ཕྱོགས་ཀྱི་དོན་
རྣམས་སྟོན་པ་དང་། གཅད་བྱའམ། གཅད་པར་བྱ་ཞེས་པའི་བྱ་བའི་སྒྲས་གཞན་
ཕྱོགས་ཀྱི་དོན་རྣམས་སྟོན་པ་ཡིན།
བྱེད་པོ་ཤུགས་ལ་བསྟན་པའི་དཔེར་བརྗོད་ནི། སྨྱུ་གུས་སྙན་རྩོམ་བྲིས། རིག་
ཐབས་ཀྱིས་དགྲ་བོ་བཏུལ་ལྟ་བུ་དང་། ལས་སམ་བྱ་ཡུལ་ཤུགས་ལ་བསྟན་པའི་
དཔེར་བརྗོད་ནི། ཁོང་གིས་གདུལ་བྱའི་ཚོགས་ལ་མང་པོ་གསུངས། བཀྲ་ཤིས་
ཀྱིས་བཟུང་ནས་བསྡམས་ལྟ་བུའོ། བྱེད་ཚིག་དང་བྱ་ཚིག་ཅེས་པ་བྱེད་ལས་གསལ་
བྱེད་ཀྱི་སྒྲ་དང་བྱ་ལས་གསལ་བྱེད་ཀྱི་སྒྲ་ཁོ་ནར་གོ་ཉེན་ཡོད་ཀྱང་དོན་གྱིས་གོ་བ་
ཅུང་མི་འདྲ་བས་ཕན་ཚུན་མ་ནོར་བར་རྟོགས་པ་གཅེས།
༢༠༽ དྲི་བ། འཇམ་དཔལ་གྱིས་ཡི་གེ་འབྲི་ལྟ་བུའི་བྱ་བའི་ཁྱད་པར་གྱི་སྟེང་
ནས་བདག་གཞན་དུས་གསུམ། བྱ་བའི་ལས་དང་བྱེད་པའི་ལས། སྐུལ་
ཚིག་དང་བཅས་པའི་དབྱེ་བ་འབྱེད་དགོས།
མན། འཇམ་དཔལ་གྱིས་ཡི་གེ་འབྲི། ཞེས་པའི་དཔེར་བརྗོད་ཀྱི་ཐོག་ནས་བོད་
ཀྱི་བརྡ་སྤྲོད་ལ་མཁས་པ་གཞན་དག་གི་འགྲེལ་ལུགས་བཞིན་བྱ་བྱེད་དབྱེ་བ་དགུ་
ལྡན་གྱི་རྣམ་བཞག་བྱེད་རིགས། འཇམ་དཔལ་ནི་བྱེད་པ་པོ་དངོས་པོ་བདག་དང་།
ཡི་གེ་ནི་ལས་སམ་བྱ་བའི་ཡུལ་དངོས་པོ་གཞན། འབྲི་བར་བྱེད་ཅེས་པ་བྱེད་ལས་
གསལ་བྱེད་ཀྱི་སྒྲ། བྲི་བར་བྱ། ཞེས་པ་བྱ་ལས་གསལ་བྱེད་ཀྱི་སྒྲ། འབྲི་བར་
འགྱུར་ཞེས་པ་བྱེད་ལས་མ་འོངས་པ་སྟོན་བྱེད། འབྲི་བཞིན་པ་བྱེད་ལས་ད་ལྟ་
བ་སྟོན་བྱེད། བྲིས་ཟིན་པ་དུས་འདས་པ། བྲིས་ཤིག ཅེས་པ་སྐུལ་ཚིག མ་

རྟགས་འཇུག་གི་སྐོར།
འབྲི། ཞེས་པ་དགག་སྒྲའི་སྐུལ་ཚིག་བཅས་ཡིན།
༢༡༽ དྲི་བ། བདག་དོན་ཕལ་བ་དང་བདག་དངོས་ཀྱི་ཁྱད་པར་གསལ་བར་ཕྲིས།
ལན། སྤྱིར་ལས་ཚིག་ལ་ཡི་གེ་འབྲི་ལྟ་བུ་བྱེད་པ་པོ་གཞན་དང་དངོས་སུ་འབྲེལ་
བ་དང་། ལྷ་སར་འགྲོ་ལྟ་བུ་བྱེད་པ་པོ་ཙམ་དང་དངོས་སུ་འབྲེལ་བ། ཉི་མ་ཤར་
ལྟ་བུ་བྱེད་པ་པོ་དང་དངོས་སུ་མ་འབྲེལ་བ་བཅས་ཚན་ཁག་གསུམ་དུ་དབྱེར་རུང་
བ་ལས། འདིར་བཤད་པའི་བདག་དོན་ཕལ་བ་ནི་ཁ་གཏད་ཀྱི་དངོས་པོ་གཞན་མེད་
པའི་འགྲོ་མཁན་ལྟ་བུའི་འགྲོ་བའི་བྱ་བ་བྱེད་པ་པོ་ལ་གོ་བ་ཡིན། འདི་ལ་བདག་དོན་
ཕལ་བ་ཞེས་བརྗོད་པའི་རྒྱུ་མཚན་ནི། དམིགས་ཡུལ་གྱི་སླད་དུ་རྩོལ་བ་གཏོང་བའི་
ཆ་ནས་བདག་དངོས་དང་འདྲ་ཡང་། རང་ལས་རྣམ་པ་གཞན་དུ་གྱུར་པའི་ལས་
སམ་བྱ་བའི་ཡུལ་བཞག་ཏུ་མེད་པའི་ཁྱད་པར་གྱི་ཐོག་ནས་བདག་དངོས་དང་
མི་འདྲ་བས་ཡིན། འགའ་ཞིག་གིས་བྱེད་པོ་ཕལ་བ་དང་བདག་དོན་ཕལ་བ་གོ་
བ་གཅིག་ཏུ་མཛད་ཀྱང་། དེ་ནི་མི་འཐད་དེ། བྱེད་པོ་ཕལ་བའམ་བྱེད་པ་ལ་
བདག་དོན་ཕལ་བ་ཞེས་བརྗོད་པའི་རྒྱུ་མཚན་མེད་ཅིང་། དེ་ལས་སམ་བྱ་བའི་
ཡུལ་གྱི་དངོས་པོ་གཞན་གྱི་ཁ་གཏད་དུ་གྱུར་པའི་བདག་མཚན་ཉིད་པའི་ཁོངས་
སུ་གཏོགས་པ་ཡིན་པས་སོ། །
༢༣༽ དྲི་བ། ད་ལྟ་བ་ལ་གཉིས་ཀ་མེད། ། མ་འོངས་འཕུལ་ཡོད་ཡང་འཇུག་
མེད། །སྐུལ་ཚིག་འཕུལ་མེད་ཡང་འཇུག་ཡོད། ཅེས་པར་དཔེར་བརྗོད་དང་འབྲེལ་
བའི་སྒོ་ནས་ཚིག་འགྲེལ་གསལ་བར་ཕྲིས། །
ལན། རྩོལ་བ་ད་ལྟ་བ་སྟོན་པའི་སྒྲུབ་དང་། སྒོམ། སྟོན་ལྟ་བུའི་ལས་ཚིག་
ལ་སྔོན་འཇུག་དང་ཡང་འཇུག་གཉིས་ཀ་མེད། དེ་བཞིན་བྱ་བ་མ་འོངས་པ་སྟོན་

དཀའ་གནད་གསལ་བའི་མེ་ལོང་། 74
པའི་བསྒྲིག་དང་། བརྩོན། བརྩམ་ལྟ་བུའི་ལས་ཚིག་ལ་སྔོན་འཇུག་ཡོད་ཀྱང་ཡང་
འཇུག་མེད། སྐུལ་བའི་དོན་སྟོན་པ་སྒྲུབས་དང་། རྩོམས་ལྟ་བུ་རྣམས་ལ་སྔོན་
འཇུག་མེད་ཅིང་ཡང་འཇུག་ཡོད་ཅེས་པ་ཡིན། གོང་གི་སྡོམ་ཚིག་འདི་དུས་གསུམ་
གང་ཡང་རུང་བར་འཕུལ་དང་ཡང་འཇུག་ཐོབ་རུང་བའི་ལས་ཚིག་ལ་དགོངས་ནས་
བཞག་པ་ཡིན་པས་བྱ་ཚིག་བྱེ་བྲག་པའི་ཐོག་གི་རྣམ་པའི་གྲུབ་ཚུལ་འདི་བྱ་ཚིག་སྤྱིའི་
ཐོག་ཏུ་ལེབ་འགེབ་བྱ་མི་རུང་བ་རྟོགས་དགོས།
༢༣༽ དྲི་བ། རྗེས་འཇུག་གི་སྒྲའི་འཇུག་ཚུལ་གྱི་སྒོ་ནས་རྗེས་འཇུག་གི་རྟགས་
ལ་ནང་གསེས་གསུམ་དང་བརྒྱད་དུ་ཕྱེ་ཚུལ་གསལ་བར་ཕྲིས། །
ལན། རྗེས་འཇུག་རྣམས་རང་གི་འཇུག་ཡུལ་གྱི་མིང་གཞིའི་ཡི་གེ་ལ་ཞུགས་
པ་ལས་བྱུང་བའི་སྒྲ་གདངས་དྲག་ཞན་སོགས་ཀྱི་ཁྱད་པར་ལ་བརྟེན་ནས་སྤྱི་དང་
བྱེ་བྲག་གི་རྟགས་ཀྱི་དབྱེ་བ་ཕྱེ་བ་ཡིན། རྗེས་འཇུག་ལ་སྤྱིའི་རྟགས་ཀྱི་དབྱེ་བ་གསུམ་
དུ་ཕྱེ་བའི་ཚུལ་ནི། ག་ད་བ་ས་བཞི་སྒྲ་དྲག་པས་ཕོ་དང་། ང་མ་འ་གསུམ་ཞན་
པས་མོ། ན་ར་ལ་གསུམ་རན་པ་ཡིན་པས་མ་ནིང་དུ་བཞག་པ་དང་། ནང་གསེས་
རྟགས་ཀྱི་དབྱེ་བ་བརྒྱད་དུ་ཕྱེ་བའི་ཚུལ་ནི། <<གསལ་མེ་>>ལས། ཕོ་ཡིག་ག་
ཡིག་ཡང་འཇུག་ཅན། །སྐྱེས་བུ་རབ་དང་ཕོ་ཡིག་བ། །ཡང་འཇུག་ཅན་ནི་སྐྱེས་
བུ་འབྲིང་། ། ག་བ་ཡང་འཇུག་མེད་པ་དང་། །ད་སའི་མཐའ་ཅན་ཐ་མ་སྟེ། །དྲག་
པ་ཕོ་ལའང་ནང་གསེས་ཀྱིས། །དྲག་ཞན་བར་མ་གསུམ་དུ་དབྱེ། །དེ་བཞིན་ཞན་
པ་མོ་ལ་ཡང་། །ནང་གསེས་དྲག་ཞན་གཉིས་དབྱེ་སྟེ། །ང་མ་ཡང་འཇུག་ཅན་
མོ་དང་། །ང་མ་ཡང་འཇུག་མེད་པ་དང་། །འ་མཐའ་ཅན་རྣམས་ཤིན་ཏུ་མོ། །བར་
མ་མ་ནིང་ན་ར་ལ། །ཡང་འཇུག་ཡོད་དམ་མེད་ཀྱང་རུང་། །མིང་གཞི་ཕོ་ཡིག་

75
 རྟགས་འཇུག་གི་སྐོར།
མཐར་ཡོད་དང་། །མིང་གཞི་མ་ནིང་རྗེས་སུ་ནི། །ཡང་འཇུག་དང་བཅས་ཞུགས་
པ་ན། །དྲག་དང་འཕྲད་པས་དྲག་པར་འགྱུར། །མིང་གཞི་མོ་ཡིག་རྗེས་སུ་ནི།
།ཡང་འཇུག་མེད་པར་ཞུགས་པ་ན། །ཞན་དང་འཕྲད་པས་ཞན་པར་འགྱུར། །དེ་
གཉིས་འགྱུར་བ་མ་ནིང་ཡིན། །མིང་གཞི་མོ་ཡིག་རྗེས་སུ་ནི། །ཡང་འཇུག་དང་
བཅས་ཞུགས་པ་ན། །དྲག་ཞན་གཉིས་ཀའི་ཆ་ལྡན་ཕྱིར། །མཚན་གཉིས་མ་ནིང་
ཞེས་སུ་གྲགས། །མིང་གཞི་མ་ནིང་རྗེས་སུ་ནི། །ཡང་འཇུག་མེད་པར་ཞུགས་
པ་ན། །དྲག་ཞན་གང་དུའང་མི་འགྱུར་བས། །མཚན་མེད་མ་ནིང་ཞེས་སུ་འདོད།
ཅེས་གསུངས་པ་རྟོགས་སླ་བས་འདིར་གསལ་བཤད་ཀྱི་སྤྲོས་པ་བྱས་མེད།
གླང་དར་མས་བོད་བློན་སྦས་སྟག་སྣ་སོགས་དང་བསྡོངས་ནས་བོད་ཀྱི་བསྟན་
པ་ཆབ་སྲིད་དང་བཅས་པར་ཚབས་ཆེའི་གོད་ཆག་བཏང་བའི་ཆ་ཤས་སུ་ཐོན་མིས་
རང་སྲོག་བློས་བཏང་སྟེ་ཚད་ལས་འདས་པའི་དཀའ་སྤྱད་ཀྱིས་བརྩམས་པའི་བོད་
ཀྱི་སྒྲ་གཞུང་བརྒྱད་ལས་ད་ཡོད་སུམ་ཅུ་པ་དང་རྟགས་ཀྱི་འཇུག་པ་(རྟགས་འཇུག་གི་
གཞུང་དུ་རྗེས་འཇུག་གི་རྟགས་ཀྱི་དབྱེ་ཚུལ་གསལ་བོ་མེད།)གཉིས་ཕུད། ལྷག་མའི་གཞུང་དྲུག་
པོ་བསྐྱར་གསོ་མི་ནུས་པའི་ཕྱི་ལམ་དུ་བཏང་བར་བརྟེན་བོད་ཀྱི་བརྡ་སྤྲོད་མཁས་པ་
ཚོ་རྗེས་འཇུག་གི་རྟགས་ཀྱི་དབྱེ་བའི་ཚུལ་ལ་གཅིག་མཐུན་གྱི་བཞེད་པ་ཞིག་ད་སྔ་
བྱུང་མེད། མཁས་པ་སོ་སོའི་རྗེས་འཇུག་གི་རྟགས་ཀྱི་དབྱེ་བའི་ངོས་འཛིན་སྐོར།
ཨ་ལག་ཤ་བསྟན་དར་ལྷ་རམས་པའི་རྟགས་འཇུག་གི་འགྲེལ་པའི་ཤོག་གྲངས་ 
༡༣༩
དང་། གསེར་ཏོག་གི་འགྲེལ་པ་ཤོག་གྲངས་ ༢༩༥ ན་གསལ་བས་དེར་གཟིགས་
ནས་མཁས་པ་སོ་སོའི་བཞེད་ཚུལ་མ་འདྲེས་པར་རྟོགས་པར་བྱོས།
གཞན་ཡང་དངུལ་ཆུ་དབྱངས་ཅན་གྲུབ་པའི་རྡོ་རྗེས་མཛད་པའི་<<གསལ་མེ་
>> 
ཞེས་པའི་རྟགས་འཇུག་གི་འགྲེལ་པ་འདི་གཞུང་བྱིངས་ཀྱི་ཐོག་ནས་སི་ཏུའི་རང་

དཀའ་གནད་གསལ་བའི་མེ་ལོང་། 76
ལུགས་ལྟར་མཛད་གནང་ཡང་། སྐབས་འགར་རང་གིས་དཔྱད་འབྲས་ཀྱི་གྲུབ་
དོན་དང་མཐུན་པར་སི་ཏུའི་འགྲེལ་ལུགས་ལས་གཞན་དུ་གྱུར་པའི་བཞེད་ཚུལ་འདོན་
པ་ལྟར། འདིར་ཡང་། མིང་གཞི་མ་ནིང་རྗེས་སུ་ནི། །ཡང་འཇུག་མེད་པར་
ཞུགས་པ་ན། །དྲག་ཞན་གང་དུའང་མི་འགྱུར་བས། །མཚན་མེད་མ་ནིང་ཞེས་
སུ་འདོད། ཅེས་མཚན་མེད་མ་ནིང་གི་སྒོས་ཆོས་སི་ཏུའི་བཞེད་པ་ལས་གཞན་དུ་
གསུངས། འདིའི་ཚུལ་རྒྱས་པ་ནི་<< མུ་ཏིག་ཕྲེང་མཛེས་>> ཀྱི་ཤོག་གྲངས་ ༡༩༤
དང་། <<གསལ་མེའི་>>ཤོག་གྲངས་ ༡༡༣ << སི་ཏུའི་ཞལ་ལུང་>>ཤོག་
གྲངས་ ༤༡ <<ཐོན་མིའི་ཞལ་ལུང་>>ཤོག་གྲངས་ ༢༥༥ <<སུམ་རྟགས་
བཤད་སྦྱར་ལེགས་བཤད་གཅེས་བསྡུས་>> ཤོག་གྲངས་ ༡༤༢ སོགས་སུ་གཟིགས་
ནས་རྟོགས་པར་བྱ།
༢༤༽ དྲི་བ། ཅི་ཞིག་ལ་སྒྲ་ཡི་འཇུག་ཚུལ་དང་། དོན་གྱི་འཇུག་ཚུལ་ཟེར། ཅི་ཞིག་
ལ་རྟགས་མཚུངས་འདྲེན་པ་དང་སྒྲ་མཚུངས་འདྲེན་པའམ་བརྗོད་བདེ་འདྲེན་པ་ཟེར།
ལན། རྗེས་འཇུག་མིང་གཞི་ལ་ཞུགས་པས་སྒྲ་གདངས་དྲག་ཞན་སོགས་ཇི་
ལྟར་འཇུག་པའི་ཚུལ་གྱི་ཁྱད་པར་གཙོ་བོར་བསྟན་པ་ལ་སྒྲ་ཡི་འཇུག་ཚུལ་དང་།
རྗེས་འཇུག་མིང་གཞི་ལ་ཞུགས་པ་ལས་དོན་ཅི་ཞིག་སྟོན་པའི་ཁྱད་པར་གཙོ་བོར་
སྟོན་པ་ལ་དོན་གྱི་འཇུག་ཚུལ་ཞེས་བྱ་ཞིང་། །
རྟགས་མཚུངས་ཞེས་པ་ནི་འདྲེན་བྱེད་རྗེས་འཇུག་གིས་འདྲེན་བྱ་ཚིག་ཕྲད་དམ་
མིང་གི་ཆ་ཤས་ཕྱི་མ་ཕོ་མོ་སོགས་རྟགས་རིགས་མཐུན་གྱིས་དྲངས་པ་སྟེ་མདོར་
ན་འདྲེན་བྱ་དང་འདྲེན་བྱེད་རྟགས་གཅིག་ཡིན་དགོས། སྒྲ་མཚུངས་ཞེས་པ་ནི།
<<བློ་གསལ་འཇུག་ངོགས་>>ལས་ལ་དོན་གྱི་སྐབས་ས་མཐར་སུ་ཐོབ་པ་ནི་སྒྲ་

རྟགས་འཇུག་གི་སྐོར།
མཚུངས་འདྲེན་པ་ཡིན་ཏེ། རྟགས་མཚུངས་འདྲེན་ན་ས་རྗེས་འཇུག་གི་ཕོ་ཡིན་
པས་མིང་གཞི་ཕོ་ཡིག་འདྲེན་དགོས་ལ། ལ་དོན་གྱི་ནང་དུ་ཕོ་ཡིག་ཏུ་མ་གཏོགས་
མེད། ཏུ་དང་རྗེས་འཇུག་གི་ས་གཉིས་སྒྲ་མི་མཚུངས་ཏེ། སའི་སྐྱེ་གནས་སོ་དང་
རྐན་ཡིན་ལ། བྱེད་པ་ལྕེའི་རྩེ་མོ་དང་ཉེ་བ་ཙམ་ཡིན། ཏའི་སྐྱེ་གནས་སོ་ཡིན་ལ།
བྱེད་པ་ལྕེའི་རྩེ་མོ་ཡིན་གཤིས་སའི་རྗེས་སུ་ཏུ་ངག་ཏུ་མི་ཐོན་པར། རྗེས་འཇུག་
ས་རང་ཉིད་དང་སྐྱེ་གནས་བྱེད་རྩོལ་སོགས་ཀྱི་དབང་གིས་སྒྲ་མཚུངས་པའི་སུ་དྲངས་
པ་ཡིན་ནོ་ཞེས་གསུངས་པ་ལྟར། འདྲེན་བྱ་འདྲེན་བྱེད་སྐྱེ་གནས་དང་བྱེད་རྩོལ་
མཚུངས་པ་ལ་བྱེད་ན་འགྲིག་སྙམ་མོད། འོན་ཀྱང་སི་ཏུའི་རྟགས་འཇུག་གི་འགྲེལ་
པ་ལས། གཙོ་བོར་བརྗོད་བདེ་བའི་སྒྲ་མཐུན་འདྲེན་པ་ཤས་ཆེ་བར་སྣང་བ་དང་།
ཞེས་གསུངས་པ་ལྟར། སྒྲ་མཚུངས་སམ་སྒྲ་མཐུན་ཞེས་པ་བརྗོད་བདེ་དང་གོ་བ་
གཅིག་ཏུ་མཛད་འདུག་པས་ཞིབ་ཏུ་བསམ་དགོས་པར་སྙམ། སྒྲ་མཚུངས་པའམ་
（སྒྲ་མཚུངས་དང་སྒྲ་མཐུན་གོ་བ་གཅིག་ཡིན་པ་གཞིར་བྱས་ནས་བཤད་པ་ཡིན།） སྒྲ་མཐུན་པ་ཞེས་
པའི་འདྲེན་ཚུལ་རྣམས་ནི། ངག་ཏུ་བརྗོད་པའི་ཚེ་འདྲེན་བྱ་དང་འདྲེན་བྱེད་ལྟ་བུས་
མཚོན་སྒྲ་སྔ་ཕྱི་ལ་འགལ་བ་མེད་པར་བརྗོད་ངག་ཏུ་མཐུན་པར་ལེན་བདེ་བའི་ཆ་
ནས་སྒྲ་མཚུངས་སམ་སྒྲ་མཐུན་ཞེས་བརྗོད་པ་ཡིན་ནམ་སྙམ་པས་བརྟག་པར་ཞུ།
འདི་དག་གི་ཚུལ་རྒྱས་པ་ནི། <<མུ་ཏིག་ཕྲེང་མཛེས་>> ཀྱི་ཤོག་གྲངས་ ༢༡༢
དང་། << བློ་གསལ་འཇུག་ངོགས་>> ཀྱི་ཤོག་གྲངས་ ༡༢༢ སོགས་ལ་ཞིབ་ཏུ་
གཟིགས་ནས་རིགས་པ་དང་ལྡན་པའི་ཕྱོགས་སུ་ཐག་གཅོད་དགོས།
༢༥༽ དྲི་བ། རྗེས་འཇུག་གི་སྒྲ་ཞན་པ་ལ་དྲག་ཞན་གཉིས་སུ་ཕྱེ་ཚུལ་དང་། བར་
མ་ལ་གསུམ་དུ་ཕྱེ་ཚུལ་དཔེར་བརྗོད་རེ་དང་བཅས་གསལ་བར་ཕྲིས།

78
དཀའ་གནད་གསལ་བའི་མེ་ལོང་། 
རྗེས་འཇུག་གི་སྒྲ་ཞན་པ་ལ་ནང་གསེས་སྒྲ་དྲག་ཞན་གཉིས་སུ་དབྱེ་
ལན། 
ལས་བྱུང་བའི་བཤད་པ་གོང་དུ་བཀོད་པ་ལྟར་ཡིན།
བའི་ཚུལ་ནི། <<གསལ་མེ་>>
དཔེར་བརྗོད་ནི། གངས་ལྗོངས། སྤང་གཞོངས། བློ་བསྒྲིམས་ཞེས་པ་ལྟ་བུ་ཡང་
འཇུག་ཞུགས་པ་སྒྲ་ཞན་པའི་དྲག་པ་མོ་ཙམ་དང་། ཚང་ཚིང་། དམ་པ། ནམ་
མཁའ་ཞེས་པ་ལྟ་བུ། སྒྲ་ཞན་པའི་ཞན་པ་ཤིན་ཏུ་མོ་། །
རྗེས་འཇུག་གི་སྒྲ་བར་མ་མ་ནིང་ལ་ནང་གསེས་གསུམ་དུ་དབྱེ་བའི་ཚུལ་ནི
<<གསལ་མེའི་> གཞུང་ཚིག་གོང་དུ་བཤད་ཟིན་པ་ལྟར་དང་། དཔེར་བརྗོད་
ནི། སྟོན་ལྟ་བུ་མིང་གཞི་དྲག་པ་དང་། ཕྱིནད་ལྟ་བུ་ཡང་འཇུག་དྲག་པ་དང་འཕྲད་
འགྲན་ལྟ་བུ་མིང་གཞི་མོ་ཡིག་དང་འཕྲད་པས་ཞན་
པས་དྲག་པར་འགྱུར་བ་དང་། 
པར་འགྱུར་བས་འགྱུར་བ་མ་ནིང་དང༌། འཛིནད་ལྟ་བུ་མིང་གཞི་ཞན་པ་དང་འཕྲད་
ཡང་འཇུག་དྲག་པ་དང་འཕྲད་པས་དྲག་པའི་ཆ་
པས་ཞན་པའི་ཆ་དང་ལྡན་ལ། 
དང་ཡང་ལྡན་པས་མཚན་གཉིས་མ་ནིང་དང་། ཕོན་ལྟ་བུ་མིང་གཞི་དང་ཡང་འཇུག་
དྲག་ཞན་གང་དང་ཡང་མ་འཕྲད་པར་བར་མ་མ་ནིང་གི་རྗེས་སུ་སྦྱར་བ་ནི་སྒྲ་བར་
མའི་བར་མ་མཚན་མེད་མ་ནིང་བཅས་ཡིན། འདིའི་ཐད་ཀྱི་མཐའ་དཔྱོད་དང་
འགྲེལ་ཚུལ་རྒྱས་པ་གོང་དུ་བཤད་ཟིན་པས་བསྐྱར་དུ་བྲིས་མེད
༢༦༽ དྲི་བ། ཕལ་ཆེར་མིང་དེའི་སྔོན་འཇུག་གི །ནུས་པར་སྦྱར་ནས་རྟོགས་
ཞེས་པར་འགྲེལ་བཤད་རྒྱས་པ་དཔེ་བརྗོད་དང་སྦྲགས་ནས་ཕྲིས
པར་བྱ། 
སྔ་མ་སྔོན་འཇུག་ལྔ་བཞིན་སྦྱར། ཞེས་
ལན། རྟགས་འཇུག་རྩ་བ་ལས། 
རྗེས་འཇུག་གང་ལ་ཞུགས་པའི་མིང་དེས་བདག་གཞན་སོགས་
གསུངས་པ་ལྟར། 
དོན་གང་ཞིག་སྟོན་པ་ཕལ་ཆེར་སྔ་མ་སྔོན་འཇུག་གི་ནུས་པ་ལ་ལྟོས་ནས་ཤེས་པར་

༡༡ རྟགས་འཇུག་གི་སྐོར།
བྱ་དགོས་ཞེས་པའི་དོན་ཡིན། འདིར་ཕལ་ཆེར་ཞེས་པའི་ཚིག་སྨོས་པའི་དགོས་
པ་ནི། བཏབ་དང་བསྒྲུབ་ལྟ་བུ་བ་མཐའ་ཅན་གྱི་ལས་ཚིག་འདི་དག་གིས་དུས་འདས་
པ་དང་མ་འོངས་པ་སྟོན་པ་སྔོན་འཇུག་གི་ནུས་པ་ཉིད་གཙོ་ཆེ་ཡང་། རྗེས་འཇུག་
གི་ནུས་པ་གཙོ་བོས་དུས་འདས་པ་སོགས་སྟོན་པའི་ལས་ཚིག་བརྐོས་ལྟ་བུའི་རིགས་
ཡོད་པ་རྟོགས་པའི་སླད་ཡིན། སྔ་མ་སྔོན་འཇུག་ལྔ་བཞིན་སྦྱར། ཞེས་པའི་གཞུང་
ཚེག་གི་དོན་འགྲེལ་སྐབས། འགའ་ཞིག་གིས། སྔོན་འཇུག་གི་ཕོ་བ་ཡིག་གིས་བདག་
གཞན་སོགས་དོན་གང་ཞིག་སྟོན་པ་དེ་ལྟར་རྗེས་འཇུག་གི་ཕོ་ཡིག་གིས་བསྟན་པ་དང་།
དེ་བཞིན་མོ་དང་མ་ནིང་ལ་རིགས་འགྲེས་ནས་བཤད་མོད། མི་འཐད་པའི་ཚུལ་རྒྱས་
པ་སི་ཏུའི་<< མུ་ཏིག་ཕྲེང་མཛེས་>>ཀྱི་ཤོག་གྲངས་ ༢༠༨ ན་གསལ།
གཞན་ཡང་སྔ་མ་ཞེས་པ་སྔོན་འཇུག་ལ་ངོས་འཛིན་པ་དང་། རྗེས་འཇུག་
ལ་ངོས་འཛིན་པ། རྗེས་འཇུག་གང་ལ་ཞུགས་པའི་མིང་དེ་ཉིད་ལ་གོ་བ། ས་
བཅད་ལ་ངོས་འཛིན་པ་བཅས་ཡོད་པས། <<པྲ་ཏིའི་བཤད་སྦྱར » ཤོག་གྲངས་ ༨༢
<<མུ་ཏིག་ཕྲེང་མཛེས་>>ཀྱི་ཤོག་གྲངས་ ༢༠༠ གསེར་ཏོག་རྟགས་འཇུག་
འགྲེལ་པ་ཤོག་གྲངས་ ༡༩༢ << སི་ཏུའི་ཞལ་ལུང>> ཤོག་གྲངས་ ༤༤ <<ཐོན་
མིའི་ཞལ་ལུང་>>ཤོག་གྲངས་ ༢༦༠ <<སུམ་རྟགས་བཤད་སྦྱར་ལེགས་བཤད་
གཅེས་བསྡུས་>>ཤོག་གྲངས་ ༡༤༣ སོགས་ལ་ཞིབ་ཏུ་གཟིགས་ནས་རྟོགས་
པར་བྱ་དགོས་སོ།
༧༽ དྲི་བ། རྗེས་འཇུག་གི་རྟགས་ཀྱིས་མིང་མཐའ་ཕྱི་མ་འདྲེན་ཚུལ་ལ་རྟགས་
ན，
ཚུངས་དང་བརྗོད་བདེ་གཉིས་ཡོད་པ་སོ་སོའི་དཔེར་བརྗོད་བཅུ་རེ་གསལ་བར་ཕྲིས།
ལན། རྟགས་མཚུངས་པ་དང་བརྗོད་བདེ་བའི་ཁྱད་པར་ནི་གོང་དུ་བཤད་པ་

དཀའ་གནད་གསལ་བའི་མེ་ལོང་།
དང་པོ་ནི་འདྲེན་བྱ་དང་འདྲེན་བྱེད་ཕོ་མོ་སོགས་ཀྱི་རྟགས་མཚུངས་པ་དང་
ལྟར། 
གཉིས་པ་ནི་འདྲེན་བྱ་འདྲེན་བྱེད་ལ་རྟགས་དང་སྐྱེ་གནས་མཚུངས་པའི་ངེས་པ་མེད་
པར་བརྗོད་བདེ་ཁོ་ནའི་དབང་དུ་བྱས་པ་ཡིན། དཔེར་བརྗོད་ནི། སྟོན་ཀ གྲགས་
པ། རྒྱལ་བ། འཆར་ཁ་ལྟ་བུ་སོགས་རྟགས་མཚུངས་འདྲེན་པ་དང་། བདག་
ཉིད། སྟོན་ཁ། སྐད་ཆ། གསུང་ཆོས་ལྟ་བུ་སོགས་བརྗོད་བདེ་འདྲེན་པ་ཡིན།
རྟགས་མཚུངས་འདྲེན་ཚུལ་ལས་རྣམ་དབྱེ་དྲངས་པའི་དཔེ་བརྗོད་
༢༨༽ དྲི་བ། 
ལྔ་དང་། ཚིག་ཕྲད་དྲངས་པའི་དཔེ་བརྗོད་ལྔ་ཕྲིས།
ལན། རྣམ་དབྱེ་འདྲེན་པ་ནི། གསུང་རབ་ཀྱི་དོན་རྟོགས། བདག་ཏུ་ལྟ་
བའི་མ་རིག་པ། གང་གི་སྐུ། མཁའ་ལམ་གྱི་སྤྲིན་དཀར། རབ་ཏུ་ཟབ་ལྟ་བུ་
དང་། ཚིག་ཕྲད་འདྲེན་པ་ནི། བདག་ཀྱང་དད། ཕྱིནད་ཏེ་སླེབས། ཁོང་ནི་
མཁས། བསམ་ཡང་བསམ། དག་ཅིང་གསལ་ལྟ་བུ་རྣམས་སོ།
༢༩༽ དྲི་བ། དེ་དག་ནང་གསེས་གང་འཇུག་ནི། །རྣམ་དབྱེའམ་ཕྲད་བཅས་
མིང་ཚིག་དེའི། །མཐར་སྦྱར་མིང་དོན་ལས་ཤེས་བྱ། ཞེས་པའི་ཚིག་དོན་
གསལ་བར་ཕྲིས།
མིང་དོན་སྔ་མའི་མཐར་གོང་དུ་བཤད་མ་ཐག་པའི་རྣམ་དབྱེ་དང་ཚིག་
མན། 
། གཙོ་
ཕྲད་དེ་དག་གི་ནང་གསེས་གང་དང་གང་ཞིག་འཇུག་མིན་གྱི་ཁྱད་པར་ནི
བོ་མིང་དོན་འོག་མ་ལ་བལྟས་ནས་རྟོགས་དགོས། དཔེར་ན། དེ་ཡང་རྩ་བའི།
མིང་མཐའ་དེ་དག་ཉིད་ཀྱིས་ནི། ཞེས་སོགས་ཀྱི་གཞུང་གིས་མིང་སྔ་མའི་མཐའི་
། དེ་
རྗེས་འཇུག་གི་ནུས་པས་རྣམ་དབྱེ་དང་ཚིག་ཕྲད་འདྲེན་ཚུལ་བསྟན་པ་དང་

81 རྟགས་འཇུག་གི་སྐོར།
དག་ནང་གསེས་གང་འཇུག་པ། ཞེས་སོགས་ཀྱི་གཞུང་གིས་མིང་སྔ་མའི་རྗེས་འཇུག་
གིས་དྲངས་པའི་རྣམ་དབྱེ་དང་ཚིག་ཕྲད་དེ་དག་མིང་དོན་འོག་མའི་ནུས་པས་ནང་
། འདིར་དཔེར་
གསེས་གང་དང་གང་དུ་འགྱུར་བའི་ཚུལ་གཙོ་བོར་བསྟན་པ་ཡིན
བརྗོད་དང་སྦྲགས་ནས་ཅུང་ཙམ་དཔྱད་ན། ཤར་ཕྱོགས་སུ་ཞེས་པ་ལྟ་བུའི་མིང་
སྔ་མའི་མཐའི་ས་ཡིག་གིས་དྲངས་པ་མིང་དོན་འོག་མ་དང་མ་ཕྲད་པའི་སུ་ཡིག་ཉིད་
རྣམ་དབྱེ་ཡིན་ནམ་མིན་ཞེས་དྲི་བ་བཏོན་ཚེ། རྣམ་དབྱེ་ཡིན་ཟེར་ངེས་ལ་ཟེར་ཀྱང་
དགོས་པ་ཡིན། དེ་ལ་རྣམ་དབྱེ་ཞེས་པའི་གོ་དོན་ལྡན་མིན་དང་། རྣམ་དབྱེ་ཞེས་
། ཇི་ལྟར་ལན་འདེབས་
བརྗོད་དགོས་པའི་རྒྱུ་མཚན་བཅས་དྲི་བ་རིམ་པར་བཏོན་ཚེ
པའི་ཐད་བསམ་གཞིག་བྱེད་དགོས་སྙམ། གོང་གི་སུ་སྒྲ་དེ་ལ་རྣམ་དབྱེ་ཞེས་པའི་
དེའི་མཐར་འགྲོ་ཞེས་པའི་བྱ་ཚིག་སྦྱར་ན་ལས་སུ་བྱ་འི་དོན་
གོ་དོན་མི་ལྡན་ཡང་། 
ཅན་དུ་འགྱུར་པས་སུ་སྒྲ་དེ་རྣམ་པར་དབྱེ་བྱའི་མིང་ཚིག་གོང་འོག་དག་གི་བར་དུ་
། ཞེས་
ཞུགས་ཚེ་རྣམ་པར་དབྱེ་བའི་བྱ་བ་བྱེད་པས་འབྲས་མིང་རྒྱུ་ལ་བཏགས་པ་ཡིན
བཤད་ན་འགྲིག་གམ་སྙམ་མོ། རྣམ་དབྱེ་འདྲེན་ཚུལ་སོགས་ཀྱི་ཐད་རྒྱས་པ་སི་
ཏུའི་རྟགས་འཇུག་གི་ཤོག་གྲངས་ ༢༢༡ དང་<<ཐོན་མིའི་ཞལ་ལུང་>>ཤོག་
གྲངས་ ༢༧༣ <<སུམ་རྟགས་བཤད་སྦྱར་ལེགས་བཤད་གཅེས་བསྡུས་>> ༡༥༦
གསེར་ཏོག་གི་རྟགས་འཇུག་འགྲེལ་པ་ཤོག་གྲངས་ ༢༠༤ སོགས་སུ་ཞིབ་ཏུ་གཟིགས་
ནས་རྟོགས་དགོས། །
༣༠༽ དྲི་བ། གསལ་བྱེད་བོད་ཀྱི་སྐད་ལ་ཉུང་། ཞེས་གསུངས་པའི་གསལ་བྱེད་
རྣམས་གང་ཡིན་ངོས་འཛིན་གྱིས་ཉུང་ཚུལ་དང་ཉུང་དོན་བཅས་གསལ་བར་ཕྲིས
ལེགས་སྦྱར་གྱི་སྒྲ་གཞུང་ལྟར་ན་རྣམ་དབྱེ་དང་པོ་ལ་གསལ་བྱེད་ཀྱི་
ལན། 

དཀའ་གནད་གསལ་བའི་མེ་ལོང་། །
སྒྲའམ་རྐྱེན་སི་ཨོ་ཛས་ལྟ་བུ་ཡོད་མོད་ཀྱང་། བོད་སྐད་ཀྱི་དབང་དུ་བྱས་ཚེ་ལྷ་ཞེས་
པ་ལྟ་བུ་དོན་གྱི་ངོ་བོ་ཙམ་སྟོན་པའི་སྒྲ་དེ་ཉིད་རང་ལ་རྣམ་དབྱེ་དང་པོ་ཞེས་བརྗོད་
པ་ལས་དེ་གསལ་བྱེད་ཀྱི་ཕྲད་དམ་རྐྱེན་དམིགས་བསལ་བ་སྟེར་རྒྱུ་མེད། སྐབས་
འདིའི་ཉུང་ཞེས་པ་ནི་མེད་པའི་དོན་ལ་གོ་དགོས་སམ་སྙམ་སྟེ། སི་ཏུའི་རྟགས་འཇུག་
འགྲེལ་པ་ལས། བོད་སྐད་ལ་མིང་དང་རྣམ་དབྱེ་དང་པོ་སོ་སོར་མཚོན་མི་ནུས་
ཞེས་དང་། ཀརྨ་སྨོན་ལམ་འོད་ཟེར་གྱི་<<སུམ་རྟགས་འགྲེལ་པ་ལེགས་བཤད་
སྣང་བ་དམ་པ་>>ལས། མིང་དེའི་ངོ་བོ་ཙམ་སྟོན་གྱི་ཁྱད་པར་མི་སྟོན་པ་ནི་རྣམ་
དབྱེ་དང་པོ་ངོ་བོ་ཙམ་སྟོན་པ་དང་། ཞེས་དང་། གསེར་ཏོག་སུམ་འགྲེལ་ལས།
དང་པོ་ངོ་བོ་བརྗོད་པའི་སྒྲ་ནི་མིང་གཞི་ལ་རྗེས་འཇུག་སྦྱར་བས་མིང་དུ་གྲུབ་པའི་
མིང་དེ་ལ་རང་གི་ངོ་བོ་ཆོས་གཞན་དང་མ་འདྲེས་པའི་ཁྱད་པར་སྟོན་པས་ཚིག་ཏུ་
བསྒྲུབས་པ་དེ་ལས་ཟུར་དུ་རྣམ་དབྱེ་དང་པོ་འདིའོ་ཞེས་སྟེར་རྒྱུ་མེད་ལ་ཞེས་གསུངས་
པ་ལྟར་རྣམ་དབྱེ་དང་པོ་ནི་མིང་དོན་གཞན་དང་མ་འདྲེས་པར་རང་གི་ངོ་བོ་ཙམ་
སྟོན་པའི་སྒྲའི་ཆ་ཤས་ཤིག་ལ་བོད་ཀྱི་བརྡ་སྤྲོད་མཁས་པ་ཀུན་གྱིས་གཅིག་མཐུན་
དུ་བཞེད་པས་སོ། འོན་ཀྱང་བསྟན་དར་ལྷ་རམས་པའི་<<མཁས་པའི་ཁ་རྒྱན་>
ལས། གང་འབྱེད་བྱེད་ཀྱི་རྣམ་དབྱེ་དང་པོ་དངོས་ནི་འདི་སྒྲ་དང་དག་སྒྲ་དང་རྣམས་
སྒྲ་རྣམས་ཡིན་ནོ། ཞེས་གསལ་བས་འདི་སྒྲ་སོགས་རྣམ་དབྱེ་དང་པོ་དངོས་ཡིན་
ནམ་དཔྱད་པ་གཏོང་དགོས་སྙམ་མོ། དེ་དག་གི་ཚུལ་རྒྱས་པ་ནི་<<གནས་བརྒྱད་
འགྲེལ་པའི་>>ཤོག་གྲངས་ ༣༡ << མུ་ཏིག་ཕྲེང་མཛེས་>>ཤོག་གྲངས་ ༢༣༢
དབྱངས་ཅན་དགའ་བློའི་<རབ་གསལ་སྣང་བ་>> ༡༡༤ གསེར་ཏོག་སུམ་
རྟགས་འགྲེལ་པ་ ༤༣ ཨ་ལག་ཤའི་<<མཁས་པའི་ཁ་རྒྱན་>>ཤོག་གྲངས་ ༢༦
སོགས་སུ་གཟིགས་ནས་ཞིབ་ཕྲ་རྟོགས་པར་བྱ།

རྟགས་འཇུག་གི་སྐོར།
༣༡༽ དྲི་བ། ཕན་ཐོགས་མེད་ན་གཉིས་པ་དང་། ཡོད་ན་བཞི་པ་ཡིན་གསུངས་
པའི་ཕན་ཐོགས་ཡོད་མེད་ཀྱི་གོ་དོན་དང་ཁྱད་པར། དགར་དང་སྡུད་པའང་ལྔ་
པར་གཏོགས། ཞེས་པའི་ལྔ་པར་གཏོགས་ཚུལ་བཅས་ཕྲིས། །
ལན། ཕན་ཐོགས་ཡོད་མེད་གང་ཡིན་ཡང་བྱ་བའི་ཡུལ་ལ་བྱ་བ་བྱས་པར་
སྟོན་པ་རྣམ་དབྱེ་གཉིས་བཞི་གཉིས་འདྲ་ཡང་། བྱ་བ་དེ་གང་གི་ཆེད་དུ་བྱས་པའི་
དགོས་དོན་དངོས་སུ་ཐོན་ཡོད་མེད་ཀྱི་ཁྱད་པར་ཡོད། སྐབས་འདིའི་ཕན་པའི་རང་
བཞིན་དང་ཕན་ཐོགས་ཡུལ་གྱི་དངོས་པོ་གཉིས་ནི་རིམ་པ་བཞིན། ཕན་པ་ཞེས་
པ་དགོས་པའི་ཡུལ་གྱི་དོན་འགྲུབ་པར་བྱེད་པའི་ནུས་པ་ཐོན་པའམ་མཐུན་པའི་རྐྱེན་
བྱེད་པ་ཞིག་ལ་གོ་དགོས་སམ་སྙམ་པས་བརྟགས། ཕན་ཐོགས་ཀྱི་ཡུལ་ལ་བྱ་བའི་
ཡུལ་དང་དེ་དང་འབྲེལ་བའི་ལས་གཉིས་ཡོད། དེ་ཡང་དཔེར་བརྗོད་ཀྱི་ཐོག་ནས་
བཤད་ན་སྤྲང་པོ་འགྲང་སླད་དུ་ཟས་སྤྱིན་ལྟ་བུ་བྱ་བའི་ཡུལ་སྤྲང་པོ་ལ་ཕན་པ་དང་།
ལོ་ཏོག་རྒྱས་པའི་ཆེད་དུ་ཞིང་ནང་ལ་ཆུ་འདྲེན་ལྟ་བུ་བྱ་བའི་ཡུལ་དང་འབྲེལ་བའི་
ལས་ལོ་ཏོག་རྒྱས་པ་ལ་ཕན་པ་ཡིན།
སི་ཏུ་པཎ་ཆེན་གྱིས་དགར་བ་ནི་གང་ལས་དགར་བའི་གཞི་དེ་ལས་ཁྱད་པར་
དུ་བྱུང་བ་ལྟར་སྣང་བ་དང་། སྡུད་པ་ནི་ཐོག་མ་གང་ནས་བརྩམས་པ་དེ་ལས་བསྡུ་
རྒྱུའི་གནས་སྐབས་ཐམས་ཅད་བྱུང་བ་དང་འདྲ་བའི་ཕྱིར་འབྱུང་ཁུངས་ཀྱི་རྣམ་དབྱེ་
སྦྱར་བར་སྣང་བའི་ཕྱིར་རོ་ཞེས་གསུངས་པ་ལྟར་དགར་བ་དང་སྡུད་པ་གཉིས་རྣམ་
དབྱེ་ལྔ་པར་གཏོགས་པ་ཡིན། དེ་ཡང་དགར་བ་ནི་དགར་བྱ་རྣམས་གཞི་གང་ཞིག་
ལས་བྱུང་བའི་ཚུལ་གྱིས་སོ་སོར་བཀར་བ་དང་། སྡུད་པ་ནི་མགོ་གང་ནས་བརྩམས་
པའི་གཞི་དེ་ལས་བསྡུ་རྒྱུའི་ཆོས་རྣམས་བྱུང་བ་དང་འདྲ་བའི་རྒྱུ་མཚན་གྱིས་ཡིན།

དཀའ་གནད་གསལ་བའི་མེ་ལོང་། 84
༣༢༽ དྲི་བ། ཅི་འདྲ་ཞིག་ལ་དོན་གྱི་ངོ་བོ་དང་དོན་གྱི་ཁྱད་པར་དང་དོན་ལ་
བསྙེགས་པ་ཡོད་མེད་ཟེར། དེ་དག་ལ་འགྲེལ་བཤད་ཁ་གསལ་རེ་ཕྲིས།
ལན། དོན་གྱི་ངོ་བོ་ཙམ་སྟོན་པའི་སྒྲའི་བརྗོད་ཡུལ་དུ་གྱུར་པའི་ཆོས་ཅན་ཡན་
གར་བ་ཞིག་ལ་དོན་གྱི་ངོ་བོ་དང་། དངོས་པོ་དེའི་སྟེང་གི་ཁྱད་ཆོས་སམ་རྣམ་པར་
འགྱུར་བའི་ཆ་ཞིག་ལ་དོན་གྱི་ཁྱད་པར་ཞེས་བརྗོད་པ་ཡིན།
དོན་ལ་བསྙེགས་པ་ཡོད་མེད་ཀྱི་ཁྱད་པར་ནི། ཨ་ལགས་ཞབས་དྲུང་གི་<<ཐོན་
མིའི་ཞལ་ལུང་>> ལས། དཔེར་ན། ཞིམ་ཡང་ཞིམ་ལ་ལྟོར་ཡང་བདེ། ཞེས་པ་
དོན་སོ་སོར་བསྙེག་རྒྱུ་ཡོད་པའི་དཔེ་དང་། རྟ་འདིའི་འགྲོས་ནི་མྱུར་ཡང་མྱུར།
ཞེས་པ་དོན་འགྲོས་མྱུར་བ་གཅིག་པུ་ལས་མེད་པས་ན་དོན་གཞན་ལ་བསྙེག་རྒྱུ་མེད་
པའི་དཔེ་ཞེས་གསུངས་པ་ལྟར། མཛེས་ཀྱང་མཛེས་ལྟ་བུ་ཀྱང་སྒྲ་རང་ཉིད་གང་
ལ་སྦྱར་བའི་མིང་གོང་མའི་དོན་ལས་འོག་མ་གཞན་བསྟན་དུ་མེད་པའི་རིགས་ནི་
དོན་ལ་བསྙེགས་པ་མེད་པ་དང་། དོན་ཟབ་ལ་ཚིག་ཀྱང་སྙན་ལྟ་བུ་ཀྱང་སྒྲའི་སྔ་
ཕྱིར་ཡོད་པའི་སྒྲའི་བསྟན་དོན་མི་འདྲ་བ་ལ་དོན་ལ་བསྙེགས་པ་ཡོད་པ་ཞེས་བརྗོད་
པ་ཡིན། རྒྱན་དུ་གྱུར་པ་རྣམས་ལ་ཡང་། །དོན་ལ་བསྙེགས་པ་ཡོད་མེད་དང་།
ཞེས་པའི་སྐབས་ཀྱི་དབྱངས་ཅན་དགའ་བློའི་འགྲེལ་ཚིག་ཏུ་དོན་ལ་བསྙེགས་པ་མེད་
པའི་དཔེར་བརྗོད་ལ། ངེས་པར། རབ་ཏུ། རྣམ་པར། ཞེས་བཀོད་འདུག་པ་
དཔྱད་དགོས་པར་སྙམ་སྟེ། སྐབས་འདིར་བཤད་དགོས་པ་ནི། དོན་ལ་བསྙེགས་
པ་ཡོད་པ་དང་མེད་པའི་ཀྱང་ཡང་སོགས་ཀྱི་ཁྱད་པར་ཡིན་མོད། དེ་ལས་འཁྱམས་
པ་ལྟར་སྣང་བས་སོ།
༣༣༽ དྲི་ག རྗེས་འཇུག་གི་ཡི་གེ་རྣམས་དགོས་པ་ཅིའི་ཕྱིར་འཇུག་ཚུལ་གསལ་བར་ཕྲིས།

86 རྟགས་འཇུག་གི་སྐོར།
ལན། རྩ་བ་ལས། ཕོ་ཡིག་དབྱངས་ལྡན་དེ་དག་ལའང་། །རྗེས་འཇུག་
བཅུ་པོ་མ་ཞུགས་ན། །དོན་གྱི་ངོ་བོ་ཙམ་སྟོན་པའི། །མིང་དང་དོན་གྱི་ཁྱད་པར་
རྣམས། །སྟོན་པའི་ཚིག་དང་དོན་ལྡན་པའི། །ངག་གི་བརྗོད་པ་ཡོད་མིན་ཏེ། །ཡི་
གེའི་ཁོངས་ནས་མིང་དབྱུང་ཞིང་། །མིང་གི་ཁོངས་ནས་ཚིག་ཕྱུངས་ནས། །ཚིག་
གིས་དོན་རྣམས་སྟོན་པས་སོ། ཞེས་གསུངས་པ་ལྟར་བརྗོད་ངག་འགྲུབ་པའི་གཞི་
ཚིག་དང་། ཚིག་འགྲུབ་པའི་གཞི་མིང་བསྒྲུབས་པ་ལ་གཙོ་བོར་འཇུག་པ་ཡིན་ཏེ། རྗེས་
འཇུག་མ་ཞུགས་ན་དོན་གྱི་ངོ་བོ་ཙམ་སྟོན་པའི་མིང་འགྲུབ་མི་སྲིད་ལ་མིང་གི་སྦྱོར་བ་
ལས་གྲུབ་པའི་ཚིག་དང་ཚིག་གི་སྦྱོར་བ་ལས་གྲུབ་པའི་བརྗོད་ངག་དེ་བས་ཀྱང་མི་འགྲུབ་
པས་སོ། སྔོན་འཇུག་དང་རྗེས་འཇུག་མིང་གཞི་ལ་ཞུགས་དོན་གྱི་ཁྱད་པར་རྟོགས་དགོས་
པ་གནད་ཀྱི་དོན་པོར་བརྟེན། འདིར་དོན་གནད་འདིའི་སྐོར་རགས་བསྡུས་ཤིག་གླེང་
ན། སྔོན་འཇུག་མིང་གཞི་ལ་ཞུགས་པ་ནི། བདག་གཞན་དང་དུས་གསུམ་སྟོན་པའི་
ཆེད་དང་། རྗེས་འཇུག་མིང་གཞི་ལ་ཞུགས་པ་ནི་མིང་བསྒྲུབ་པའི་ཆེད་ཡིན། དེ་ཡང་
སུམ་རྟགས་རྩ་བ་ལས། ཕོ་ནི་འདས་དང་གཞན་བསྒྲུབ་ཕྱིར། ཞེས་སོགས་དང་། རྗེས་
འཇུག་བཅུ་པོ་མ་ཞུགས་ན། །མིང་གཞན་སྦྱོར་བ་ཡོད་མི་སྲིད། ཅེས་སོགས་གསུངས་
པ་ལྟར་ལགས་པས་སོ། འདིའི་སྐོར་རྒྱས་པ་<<ཀུན་བཟང་དགོངས་རྒྱན>> གྱི་ཤོག་
གྲངས་ ༦༤.༧༨ <<རབ་གསལ་སྣང་བ་>> ༩༧ << མུ་ཏིག་ཕྲེང་མཛེས་>>
༡༡༠-༡༥༣ གསེར་ཏོག་འགྲེལ་པ་<<ངོ་མཚར་འཕྲུལ་གྱི་ལྡེ་མིག > ༡༡༦.༡༩༨
སོགས་སུ་གཟིགས་ནས་རྟོགས་པར་བྱ་དགོས།
༣༤༽ དྲི་བ། དེ་ཕྱིར་དབྱངས་ལྔར་བཞེད་པ་བདེ། ཞེས་དབྱངས་
ལྔར་བཞེད་པ་བདེ་བའི་རྒྱུ་མཚན་དང་། དེ་སུམ་རྟགས་རྩ་བའི་དགོངས་

དཀའ་གནད་གསལ་བའི་མེ་ལོང་།
པ་དང་མི་འགལ་ཚུལ་གསལ་བར་བྲིས། ། །
ལན། གོང་དུ་བཤད་པ་ལྟར་བོད་ཀྱི་སྒྲ་རིག་མཁས་པའི་ཚོགས་སུ་དབྱངས་
ཀྱི་གྲངས་བཅད་ལ་རྩ་བའི་དངོས་བསྟན་གྱི་ཨི་ཨུ་ཨེ་ཨོ་བཞི་འབའ་ཞིག་ཏུ་འདོད་
པ་དང་། ཤུགས་བསྟན་ཨ་བཅས་ལྔར་འདོད་པ་གཉིས་ལས། དངུལ་ཆུ་དབྱངས་
ཅན་གྲུབ་པའི་རྡོ་རྗེས་ལུགས་ཕྱི་མ་ལྟར་བཞེད་པ་ཡིན་ཞིང་། དེ་ལྟར་བཞེད་པ་བདེ་
བའི་རྒྱུ་མཚན་ནི། རྟགས་འཇུག་རྩ་བ་ལས། མོ་ཡི་ཡི་གེ་མེད་པ་ན། །ཕོ་ཡིག་
བརྗོད་པ་མེད་པར་འགྱུར། ཞེས་གསུངས་པ་ལྟར། མོ་ཡིག་དབྱངས་ཀྱིས་མ་
བརྒྱན་པའི་ཀ་སོགས་གསལ་བྱེད་རྐྱང་པ་རྣམས་གདངས་ཀྱི་ང་རོ་དང་བྲལ་བས།
དེ་རྣམས་དབྱངས་ཞུགས་པའི་རམ་འདེགས་ལ་བརྟེན་ནས་གདངས་ཀྱི་ང་རོ་ཅན་
དུ་སྐྱེ་དགོས་པ་ཡིན། འོན་ཀྱང་། རྩ་བའི་དངོས་བསྟན་གྱི་དབྱངས་བཞི་གང་རུང་
མ་ཞུགས་པ་བརྗོད་དོན་སྟོན་པའི་ངག་(དབྱངས་ཨ་ངེས་པའི་བརྗོད་ངག་མཐའ་དག)ཇི་སྙེད་
ཅིག་ཡོད་པ་མངོན་སུམ་ལ་བརྟེན། རྩ་བའི་དངོས་བསྟན་གྱི་དབྱངས་བཞི་གང་
ཡང་མ་ཞུགས་པའི་ཀ་སོགས་གསལ་བྱེད་རྐྱང་པ་དེ་དག་ལ་རྩ་བའི་ཤུགས་བསྟན་
གྱི་ཨ་ཡིག་མི་མངོན་པའི་རྣམ་པས་ཞུགས་ཡོད་པ་ཁས་བླངས་ན་དོན་ལ་འགལ་བ་
མེད་ཅིང་། དངོས་བསྟན་དང་ཤུགས་བསྟན་གྱི་རྣམ་བཞག་མཛད་པ་ནི་རྩོམ་པ་
པོ་མཁས་པའི་ཐུན་མིན་གྱི་ཁྱད་ཆོས་ལྟ་བུ་ཡིན་པས། འདིར་ཡང་དབྱངས་ཡིག་
འཆད་པའི་གཞུང་ལ་དངོས་ཤུགས་ཀྱི་རྣམ་བཞག་མཛད་པ་ནི་རྩ་བ་མཁན་པོའི་
དགོངས་པ་དང་མི་འགལ་བ་མ་ཟད། རྩ་གཞུང་གི་དགོངས་དོན་ཇེ་གསལ་དང་
ཇེ་ཟབ་ཏུ་བཏང་ཡོད་ཅེས་བཤད་ན་ཡང་འགལ་བ་མེད་པར་སེམས་སོ། །

སྙན་ངག་གི་སྐོར།
སྙན་ངག་མེ་ལོང་གི་སྤྱི་དོན་སྡེབ་ལེགས་
རིག་པའི་འཆར་སྒོ་ལས་དྲི་བ་
དང་དྲིས་ལན།
༡༽ དྲི་བ། ཚིག་རྒྱན། མངོན་བརྗོད། སྡེབ་སྦྱོར། ཟློས་གར། རྩིས་རིག་
རྣམས་ཤེས་ན་ཕན་པ་ཅི་ཡོད་རིམ་བཞིན་བྲིས།
ལན། ཚིག་རྒྱན་སོགས་ཤེས་པའི་ཕན་ཡོན་རྟོགས་པ་ལ་ཤེས་པར་བྱ་བའི་ཡུལ་
གྱི་གནས་སོ་སོའི་གོ་དོན་ནམ་མཚན་ཉིད་རྟོགས་པ་སྔོན་དུ་འགྲོ་དགོས་པར་བརྟེན།
དེ་དག་གི་མཚན་ཉིད་དམ་གོ་དོན་དང་སྦྲགས་ཏེ་ཅུང་ཟད་ཙམ་བཤད་པ་དགོས་གལ་
ཆེ་བར་མཐོང་། །
དང་པོ། ཚིག་རྒྱན་དང་ཚིག་རྒྱན་རིག་པའི་བསྟན་བཅོས་ཞེས་པ། ཚིག་
དོན་མཛེས་པར་བྱེད་པའི་རྒྱན་གྱི་སྦྱོར་ལུགས་ལ་སྐབས་འདིའི་ཚིག་རྒྱན་དང་། ལག་
ལེན་གྱི་སྙིང་པོ་དེ་དག་ཕྱོགས་སྡོམ་བྱས་པའི་སྙན་ངག་གི་མཚན་ཉིད་སྟོན་པའི་གཞུང་
ལུགས་ལ་ཚིག་རྒྱན་རིག་པའི་བསྟན་བཅོས་ཞེས་བྱ་བ་ཡིན་པས། འདི་ནི་སྙན་ངག་
ལ་འཇུག་མཁན་རྣམས་ཀྱིས་ངེས་པར་སྦྱངས་པ་བྱེད་དགོས་པའི་གནད་དོན་གལ་
ཆེན་ཞིག་ཡིན། རྩོམ་པའི་ཐབས་ཇི་བཞིན་རྟོགས་པ་ནི། རྩོམ་པའི་སྒྱུ་རྩལ་གྱི་
གནས་ཚད་མྱུར་མགྱོགས་ཀྱིས་གོང་མཐོར་བསྙེགས་པའི་ཐབས་ལམ་ཉག་གཅིག་
ཡིན་པར་བརྟེན། བོད་ཀྱི་སྙན་ངག་མཁས་ཆེན་རྣམས་ཀྱིས་ཚིག་རྒྱན་ཤེས་ན་སྙན་

s
སྙན་ངག་སྤྱི་དོན།
ངག་ལ་མི་རྨོངས་ཞེས་ཉམས་མྱོང་གི་མན་ངག་འདི་གསུངས་པ་ཡིན། གཞན་ཡང་
སྙན་ངག་ཤེས་ན་ཚིག་རྒྱན་ལ་མི་རྨོངས་ཞེས་པའི་གསུང་རྒྱུན་གྱི་སྲོལ་ག་འདིར།
འབྲུག་ཁམས་སྤྲུལ་བསྟན་འཛིན་ཆོས་ཀྱི་ཉི་མས་བར་སྐབས་སུ་ངག་རྒྱུན་འཆུག་
ནས་སྙན་ངག་ཤེས་ན་ཚིག་རྒྱན་ལ་མི་རྨོངས་ཞེས་བྲིས་པ་འདི་ནི་རྒྱུ་འབྲས་གོ་ལྡོག་
པར་འགྱུར་བས་མི་ལེགས་སོ་ཞེས་གསུངས་ཀྱང་། རྒྱུ་འབྲས་གོ་ལྡོག་ཏུ་གྱུར་ཡོད་
མེད་ད་དུང་བསམ་དགོས་པར་སྙམ་སྟེ། ཚིག་རྒྱན་ཞེས་པ་ནི་གང་དུ་བཤད་པ་ལྟར་
སྙན་ངག་གི་གྲུབ་ཆ་བྱེ་བྲག་པ་རྒྱན་གྱི་ཐབས་བཀོད་སྣ་ཚོགས་པ་རྣམས་ལ་བྱེད་ཅིང་།
སྐབས་འདིའི་སྙན་ངག་གམ་སྙན་ངག་རིག་པ་ནི། སྙན་རྩོམ་འགྲུབ་པའི་རྒྱུའི་སྲོག་
ལུས་རྒྱན་གསུམ་གྱི་ཚུལ་ལུགས་ཆ་མཉམ་དུ་སྟོན་པ་ཡིན་པས་སྙན་ངག་གི་རིག་
པ་ཤེས་པ་རྒྱུ་དང༌། ཚིག་རྒྱན་ལ་མི་རྨོངས་པ་ནི་འབྲས་བུར་བཞག་ན་ཡང་མི་རུང་
བ་མེད་པས་སོ། །དེ་བས་ཚིག་རྒྱན་ཤེས་ན་སྙན་ངག་དང་། སྙན་ངག་ཤེས་ན་
ཚིག་རྒྱན་ཞེས་གང་ལྟར་སྦྱར་ཡང་འགྲེལ་ལུགས་ཀྱི་དབང་གིས་གོ་ཐོབ་མི་འདྲ་བ་
རེ་འདུག་ན་དོན་ལ་འགལ་བ་མེད་དམ་སྙམ་པས་དཔྱད་པར་ཞུ།
གཉིས་པ། མངོན་བརྗོད་ཅེས་པ་ནི་འདྲ་བ་དང་འབྲེལ་བ་སོགས་རྒྱུ་མཚན་
དུ་བྱས་ནས་བཏགས་པའི་མིང་གཅིག་གིས་དོན་མང་པོ་མངོན་པར་བརྗོད་པ་དང་།
དོན་གཅིག་མིང་གི་རྣམ་གྲངས་མང་པོས་མངོན་པར་བརྗོད་ཚུལ་གྱི་རིག་པ་ཞིག་
ཡིན། དེ་སྟོན་པའི་གཞུང་ལུགས་ཀྱི་དབང་དུ་བྱས་ན་པཎྜི་ཏ་འཆི་མེད་སེང་གེས་
མཛད་པའི་<<མངོན་བརྗོད་འཆི་མེད་མཛོད »དང་། རབ་འབྱོར་ཟླ་བས་མཛད་
པ་འགྲེལ་པ་<<འདོད་འཇོ་བ་མོ་>> སོགས་རྒྱ་གཞུང་དང་། ས་པཎ་གྱིས་མཛད་
པའི་<<ཚིག་གཏེར།>> རིན་སྤུངས་ངག་དབང་འཇིག་གྲགས་ཀྱིས་མཛད་པའི་
<< མངོན་བརྗོད་མཁས་པའི་རྣ་རྒྱན།>> དངུལ་ཆུ་དྷརྨ་བྷ་དྲས་མཛད་པའི་

to སྙན་ངག་གི་སྐོར།
<<མངོན་བརྗོད་རྒྱ་མཚོའི་ཆུ་ཐིགས་>>སོགས་བོད་གཞུང་ཡང་མང་པོ་ཡོད། དེ་
དག་གི་བརྗོད་དོན་ནི་གོང་དུ་བཤད་པ་ལྟར། མིང་གི་རྣམ་གྲངས་མང་པོ་དོན་གཅིག་
ལ་འཇུག་ཚུལ་དང་། མིང་གཅིག་གིས་དོན་དུ་མ་བརྗོད་པར་བྱེད་པའི་ཚུལ་ལུགས་
ཡིན་པས།མངོན་བརྗོད་ཤེས་ན་མིང་ལ་མི་རྨོངས་ཞེས་སྔོན་གྱི་མཁས་མཆོག་དག་
གིས་གསུངས། །
གསུམ་པ། སྡེབ་སྦྱོར་ཞེས་པ་ནི། (འདིའི་སྡེབ་སྦྱོར་ནི་སྒྲ་དོག་འཇུག་གི་
དབང་དུ་བྱས་པའི་སྡེབ་སྦྱོར་ལ་གོ) རྒྱ་སྐད་ཀྱི་དབང་དུ་བྱས་པའི་ལྕི་བ་དང་ཡང་
བའི་ཡི་གེ་བསྒྱུར་བ་དང་སྤེལ་བའི་སྒོ་ནས་ཚིགས་བཅད་རྩོམ་ཐབས་བསྟན་པའི་རིག་
པ་ཞིག་སྟེ། སློབ་དཔོན་རིན་ཆེན་འབྱུང་གནས་ཞི་བས་མཛད་པའི་<<སྡེབ་སྦྱོར་
རིན་ཆེན་འབྱུང་གནས་>>དང་། ས་པཎ་གྱིས་མཛད་པའི་<<སྡེབ་སྦྱོར་མེ་ཏོག་
ཆུན་པོ་>>སོགས་ཡོད། སྡེབ་སྦྱོར་ཤེས་ན་ཚིགས་བཅད་ལ་མི་རྨོངས་ཞེས་པ་ལེགས་
སྦྱར་གྱི་སྒྲའི་གཞུང་ལུགས་ལྟར་བྱས་ནས་བརྩམས་པའི་སྡེབ་སྦྱོར་ལེགས་པར་ཤེས་
ན། ལེགས་པར་སྦྱར་བའི་སྐད་ཀྱི་ཚིགས་བཅད་རྩོམ་ལུགས་ལ་མི་རྨོངས་ཞེས་པའི་
དོན་ཡིན་པ་ལས་ལེགས་སྦྱར་གྱི་ཚིགས་བཅད་སྡེབ་ལུགས་ཀྱིས་བོད་ཀྱི་ཚིགས་བཅད་
རྩོམ་ཐབས་ལ་ཕན་མི་སྲིད། འོན་ཀྱང་། ཐོན་མིས་བོད་སྐད་ཀྱི་དབང་དུ་བྱས་ནས་
བརྩམས་པའི་སུམ་ཅུ་པ་དང་རྟགས་འཇུག་སོགས་ནི་བོད་ཀྱི་ཐུན་མོང་མ་ཡིན་པའི་སྒྲ་
རིག་པའི་བསྟན་བཅོས་དངོས་ཡིན་ཡང་བརྡ་སྤྲོད་ཀྱི་གཞུང་དེ་དང་མཐུན་པར་བརྩམས་
པའི་སྡེབ་སྦྱོར་གྱི་རྣམ་བཞག་ཚད་ཐུབ་ཡན་གར་བ་ཞིག་ད་སྔར་བྱུང་མེད།
བཞི་པ། ཟློས་གར་ཞེས་པ་ནི། སྤྱི་ཚོགས་ཀྱི་འཁོས་བབས་དང་མཐུན་པའི་
འདས་དང་ད་ལྟའི་དངོས་བཏགས་ཀྱི་གནས་ཚུལ་གང་ཡང་རུང་བ་ཞིག་རིག་རྩལ་
གྱི་ལམ་ནས་འཁྲབ་སྟོན་བྱེད་ཐབས་ཀྱི་རིག་པ་ཞིག་ཡིན། དེ་ལ་ངེས་པར་མདོ་

བུ0
སྙན་ངག་སྤྱི་དོན།
འཛིན་པ་དང་། རོལ་མོ་པ། ཆས་ཞུགས་པ། བཞད་གད་མཁན། ཟློས་གར་པ་
བཅས་ཡན་ལག་ལྔ་ཚང་དགོས་པ་ཡིན་ལ། བསྟན་བཅོས་ཀྱི་དབང་དུ་བྱས་ན། སློབ་
དཔོན་ཙནྡྲ་གོ་མིས་མཛད་པ་<<འཇིག་རྟེན་ཀུན་ཏུ་དགའ་བའི་ཟློས་གར། » དཔལ་
དགའ་བའི་ལྷས་མཛད་པའི་<<ཀླུ་ཀུན་ཏུ་དགའ་བའི་ཟློས་གར >>སོགས་རྒྱ་གཞུང་
དང་། བོད་གཞུང་གུང་ཐང་བསྟན་པའི་སྒྲོན་མེས་མཛད་པའི་<<ཟློས་གར་གྱི་བསྟན་
བཅོས་ཡང་དག་པ་ལམ་དུ་བཀྲི་བའི་རོལ་རྩེད>>དང་། ངག་གི་དབང་ཕྱུག་གྲགས་
པས་སྦྱར་བའི་<<ཀུན་ཏུ་དགའ་བའི་ཟློས་གར།>> ཀོའུ་སྤྲུལ་བློ་བཟང་བཤད་
སྒྲུབ་རྒྱ་མཚོས་མཛད་པའི་སྲིད་པ་ལས་ངེས་པར་འབྱུང་བའི་གཏམ་<<དྲང་སྲོང་
མངོན་པར་དགའ་བའི་ཟློས་གར།>> ལྕང་སྐྱ་རོལ་པའི་རྡོ་རྗེས་མཛད་པའི་<<དགེ་
ལེགས་སུ་བྱེད་པའི་གཏམ་དྲང་སྲོང་མངོན་པར་དགའ་བའི་ཟློས་གར། » ༧སྐྱབས་
རྗེ་ཀིརྟི་རིན་པོ་ཆེ་སྐུ་ཕྲེང་བཅུ་གཅིག་པས་མཛད་པའི་<< ཟློས་གར་གྱི་རིག་
གནས་>>སོགས་མང་ངོ༌། ཟློས་གར་ཤེས་ན་སྐད་རིགས་ལ་མི་རྨོངས་པའི་རྒྱུ་མཚན་
ནི་༧སྐྱབས་རྗེ་ཀིརྟི་རིན་པོ་ཆེས་མཛད་པའི་<<ཟློས་གར་གྱི་རིག་གནས་>>ལས།
སྔོན་གྱི་དུས་རྒྱ་གར་དུ་ཟློས་གར་འཁྲབ་པའི་ཚེ། ཚངས་པ་དང་བརྒྱ་བྱིན་ལ་སོགས་
པ་ལྷ་ཡི་ཆ་ལུགས་འཛིན་པ་དེ་དག་གིས་ལེགས་སྦྱར་གྱི་སྐད་དུ་གཏམ་སྨྲ་བ་དང་
གླུ་ལེན་པ་སོགས་བྱེད་ལ། མ་ག་དྷ་ལ་སོགས་པའི་ཡུལ་མིའི་ཆ་ལུགས་འཛིན་པ་
རྣམས་ཀྱིས་ཡུལ་མི་རང་བཞིན་པའི་སྐད་དུ་སྨྲ་ཞིང་། ཅོ་འདྲི་བ། གླེང་བསླངས་
པ་ཕལ་ཆེར་ཟུར་ཆག་གི་སྐད་དང་། འབྱུང་པོ་ལ་སོགས་པ་མི་མ་ཡིན་གྱི་ཆ་ལུགས་
འཛིན་པ་རྣམས་ཀྱིས་ཤ་ཟའི་སྐད་དུ་སྨྲ་བར་བྱེད་པས་ཟློས་གར་ཤེས་ན་སྐད་རིགས་
ལ་མི་རྨོངས་ཞེས་པའི་དོན་འདི་ལྟར་ཡིན་པར་སེམས་ཤིང་ཞེས་དང་། བོད་མཁས་
པ་དང་འབྲུག་ཁམས་སྤྲུལ་གྱི་སྙན་འགྲེལ་སོགས་ལས། ཟློས་གར་ཤེས་ན་སྐད་རིགས་

སྙན་ངག་གི་སྐོར།
ནམ
ལ་མི་རྨོངས་ཞེས་སྔ་རབས་པ་ཀུན་ལ་རླུང་ལྟར་དུ་གྲགས་ཤིང་། ཟློས་གར་ཤེས་
ན་སྐད་རིགས་ལ་མི་རྨོངས་པའི་དོན་ཡང་། རྒྱ་གར་གྱི་ཡུལ་གྲུ་ཆེན་པོ་རྣམས་སུ་
ཟློས་གར་སྣ་ཚོགས་པ་བྱེད་པའི་ཚེ། མདོ་འཛིན་པ་དང་། ཆས་སུ་འཇུག་པ་དང་།
བཞད་གད་མཁན་དང་། རོལ་མོ་པ་སོགས་ཀྱིས་ཚངས་པ་དང་བརྒྱ་བྱིན་ལ་སོགས་
པ་ལྷའི་ཆ་ལུགས་འཛིན་པ་དེ་དག་སཾ་ཀྲྀ་ཏའི་སྐད་དུ་གཏམ་སྨྲ་ཞིང་གླུ་བླང་བ་ཞེས་
སོགས་གསུངས་པ་ལྟར་ཡིན་ནོ། །
ལྔ་པ། རྩིས་རིག་ཅེས་པ་ནི། འཁོར་བ་དང་དེ་ལས་འདས་པའི་གནས་ཚུལ་
ལྐོག་གྱུར་པ་རྣམས་ལུང་དུ་སྟོན་པའི་རིག་པ་ཞིག་སྟེ། དེའི་བྱུང་ཚུལ་ནི། སྟོན་
པས་སངས་རྒྱས་པའི་མཛད་པ་མ་བསྟན་པའི་གོང་དུ་བྲམ་ཟེའི་སློབ་དཔོན་ཀུན་གྱི་
བཤེས་གཉེན་ལས་གསན་ཅིང་། རྗེས་སུ་ལྕགས་ཕོ་འབྲུག་ལོར་དཔལ་ལྡན་འབྲས་
སྤུངས་ཀྱི་མཆོད་རྟེན་ཆེན་པོར་རྒྱལ་པོ་ཟླ་བཟང་གིས་གཙོས་རྒྱལ་ཕྲན་དགུ་བཅུ་
རྩ་དྲུག་དང་། ལྷ་མིའི་འཁོར་ཚོགས་རྒྱ་ཆེན་པོ་ལ་དུས་འཁོར་རྩ་རྒྱུད་གསུངས་
ཤིང་། དེའི་ལོར་ཟླ་བཟང་གིས་རྩ་རྒྱུད་བསྡུས་ཤིང་འགྲེལ་པ་མཛད། དུས་འཁོར་
ལ་ཕྱི་ནང་གཞན་གསུམ་ཕྱེ་བས་ཕྱི་དུས་ཀྱི་འཁོར་ལོ་ནི། ཟླ་ཉི། སྒྲ་གཅན། རྒྱུ་
སྐར། ལོ་སྐོར་སོགས་ཏེ་དེ་ལ་བརྟེན་ནས་ནང་དུས་ཀྱི་འཁོར་ལོ་སྟེ་དབུགས་སོགས་
ཀྱི་གྲངས་ཀྱིས་གཞལ་བ་སོགས་ལས་སྐར་རྩིས་འདི་བྱུང་ཞིང་། འདི་ལ་ཡང་བྱེད་
རྩིས་དང་གྲུབ་རྩིས་གཉིས་ཡོད་པར་གསུངས་ཤིང་ཆུ་རྟ་ལོར་སྐལ་བ་དང་ལྡན་པ་
རྣམས་ལ་བསྟན་ནས་རྩིས་གཞུང་དར་འཕེལ་བྱུང་བ་དེ་བོད་དུ་དར་བར་གླེང་།
དགོས་པ་ནི་གོང་དུ་བཤད་པ་ལྟར་གྲངས་རྩིས་ཀྱི་རིག་པ་ལ་བརྟེན་ནས་སྣོད་བཅུད་
དང་བཅས་པའི་ཆོས་ཚུལ་ཇི་སྙེད་པའི་གནས་ཚུལ་ཇི་ལྟ་བ་བཞིན་རྟོགས་ཤིང་།
གཟའ་སྐར་ཚེས་གྲངས་དང་གནམ་གཤིས་ཀྱི་ཁྱད་པར་སོགས་ཀྱང་འཁྲུལ་མེད་དུ་

g2
སྙན་ངག་སྤྱི་དོན།
སྟོན་ཐུབ་པས་སྡེ་བཞིའི་དཔལ་ཡོན་གང་ལ་བཀོལ་ཡང་ཕན་པ་ཆེ་བའི་རིག་པའི་
རྣམ་གཞག་ཅིག་ཡིན། འདི་ནི་གྲངས་རྩིས་ཀྱི་རིག་པ་ལ་བརྟེན་དགོས་པས་རྩིས་
ཤེས་ན་གྲངས་ལ་མི་རྨོངས་ཞེས་གསུངས་པ་ལྟར་ལགས་སོ། གཞུང་ལུགས་ཀྱི་
དབང་དུ་བྱས་ན་སྡེ་སྲིད་སངས་རྒྱས་རྒྱ་མཚོས་མཛད་པའི་ཕུག་ལུགས་ཀྱི་<< ལེགས་
བཤད་མཁས་པའི་མགུལ་རྒྱན་>>དང་། <<བཻཌཱུར་དཀར་པོའི་དོ་ཤལ་དཔྱོད་
ལྡན་སྙིང་ནོར།>> ཕུག་པ་ལྷུན་འགྲུབ་རྒྱ་མཚོས་མཛད་པའི་<<ལེགས་པར་བཤད་
པ་པད་དཀར་ཞལ་ལུང་། » སྨིན་གླིང་ལོ་ཆེན་གྱིས་མཛད་པའི་རྩིས་གཞུང་<<ཉིན་
བྱེད་སྣང་བ། > ཐུའུ་བཀྭན་རིན་པོ་ཆེས་མཛད་པའི་རྩིས་གཞུང་<<མཁས་པའི་
སྙིང་ནོར་>>གྱིས་མཚོན་པའི་བོད་གཞུང་ཡང་མང་ངོ་།
རིག་གནས་ཆུང་བ་ལྔ་ལ་འདྲེན་ཚུལ་མི་མཐུན་པ་གཉིས་ཏེ། དཔང་ལོ་ཙཱ་པ་
བློ་གྲོས་བརྟན་པ་དང་། འཇམ་དབྱངས་ཁ་ཆེ་བ། སྣར་ཐང་སང་གྷ ། རིན་
སྤུངས་ངག་དབང་འཇིག་གྲགས་སོགས་ཀྱིས་དབྱེ་གཞི་སྒྲའི་སྟེང་དུ། སྙན་ངག
མངོན་བརྗོད། སྡེབ་སྦྱོར། ཟློས་གར་བཞི་བསྣན་པས་རིག་གནས་ཆུང་བ་ལྔ་ཞེས་
གསུངས་པ་དང་། དཔལ་ཁང་ལོ་ཙཱ་པ་དང་། སྨོན་འགྲོ་ལོ་ཙཱ་པ། ལྔ་པ་ཆེན་པོ།
ཁམས་སྤྲུལ་བསྟན་འཛིན་ཆོས་ཀྱི་ཉི་མ་སོགས་ཀྱིས། སྐར་རྩིས་དང་། སྙན་ངག
མངོན་བརྗོད། སྡེབ་སྦྱོར། ཟློས་གར་བཅས་ལྔ་ལ་རིག་གནས་ཆུང་བ་ལྔ་ཞེས་བཞེད་
པ་ཡིན། འདི་དག་གི་ཚུལ་རྒྱས་པ་རིན་སྤུངས་ངག་དབང་འཇིག་གྲགས་ཀྱི་སྙན་འགྲེལ་
<< མི་འཇིགས་སེང་གེའི་ང་རོའི་>>ཤོག་གྲངས་ ༦ དང་། མཁན་པོ་སྟོབས་ལྡན་
རབ་འབྱམས་པས་མཛད་པའི་<<སྙན་ངག་མེ་ལོང་གི་ཟིན་ཐོ་དྲན་པའི་གསལ་
འདེབས » ༦༧ དུང་དཀར་ཚང་གིས་མཛད་པ་<<སྙན་ངག་ལ་འཇུག་ཚུལ་
ཚིག་རྒྱན་རིག་པའི་སྒོ་འབྱེད>> ༢:༣ ཚེ་ཏན་ཞབས་དྲུང་གི་<<སྙན་ངག་གི་སྤྱི་

93
སྙན་ངག་གི་སྐོར།
དོན་» ༣ ༧སྐྱབས་རྗེ་ཀིརྟི་རིན་པོ་ཆེའི་ <<ཟློས་གར་རིག་གནས་>> ༢༡ རྡོ་
རྗེ་རྒྱལ་པོའི་<< སྙན་འགྲེལ་གསལ་སྒྲོན » ༢༥༣.༣༦༡ གསང་བདག་རྡོ་རྗེས་
རྩོམ་སྒྲིག་བྱས་པའི་<<
མིག་ཡིད་རྣ་བའི་དགའ་སྟོན་ལེགས་བཤད་གཏེར་གྱི་བུམ་
བཟང>> ༤.༡༢ 
སོགས་ལ་གཟིགས་ནས་ཞིབ་ཏུ་རྟོགས་པར་བྱ་དགོས།
༢༽ དྲི་བ། 
སྙན་ངག་ཅེས་པའི་གོ་དོན་སྙན་ངག་སྤྱི་དོན་ལྟར་བྲིས།
ལན། 
ཡིག་ཐོག་དང་ངག་ཐོག་ཅི་རིགས་སུ་ཡོད་པ་བཅད་ལྷུག་སྤེལ་མའི་
བདག་ཉིད་ཅན། 
གཞན་ཡིད་ལ་དགའ་སྡུག་ཆགས་སྡང་ལ་སོགས་པའི་རྒྱུན་ལྡན་
མིན་པའི་ཚོར་བ་དམིགས་བསལ་བ་བསྐྲུན་ཐུབ་པའི་སྒྱུ་རྩལ་གྱི་རོ་ཉམས་ཁྱད་པར་
བ་དང་ལྡན་པའི་བརྗོད་ངག་ལ་སྙན་ངག་ཅེས་བཤད་ན་
( སྒྲསྒྲ་ཡངས་འཇུག་དབང་དུ་
བྱས)འགྲིག་གམ་སྙམ་མོ།
༣༽ དྲི་བ། 
སྔ་དུས་སྙན་ངག་དེ་སྙན་གཞུང་གང་ལ་བརྟེན་ནས་སྦྱོང་སྲོལ་ཡོད་
པ་དང་། 
ཕྱིས་སུ་སྙན་གཞུང་གང་དག་གཞིར་བཟུང་ནས་སྦྱོང་བ་གནད་དུ་ཆེ་ཚུལ་
གདམས་ཡོད་པ་སྙན་ངག་སྤྱི་དོན་ལྟར་བྲིས།
ལན། 
རྒྱ་གར་དུ་སྔོན་དུས་སློབ་དཔོན་རཱ་མ་ཕྲ་མས་བརྩམས་པའི་སྙན་
ངག་གི་གཞུང་དང་<<དབྱངས་ཅན་མགུལ་རྒྱན་>>ཞེས་བྱ་བ་རྣམས་ཀྱི་སྟེང་
ནས་སྦྱོང་ཞིང་ཕྱིས་སུ་སློབ་དཔོན་དབྱུག་པ་ཅན་གྱིས་
<<སྙན་ངག་མེ་ལོང་
མ་>> བརྩམས་པ་ནས་བཟུང་། འདི་ཉིད་རྒྱ་གར་མཁས་པ་ཀུན་གྱིས་ཐུན་མོང་
གི་སྙན་ངག་སྦྱང་གཞིའི་གཞུང་དུ་བྱེད།
བོད་ཀྱི་སློབ་གཉེར་བ་ཚོས་དང་ཐོག་དུས་རབས་བཅུ་གསུམ་པ་ཡས་མས་ནས་
Tའི་<<མེ་ལོང་མའི་>>
རྩ་བ་ཉིད་སྙན་ངག་གཞུང་གི་སྦྱང་གཞི་གཙོ་བོར་བཟུང་

སྙན་ངག་སྤྱི་དོན།
བ་དང་། ཕྱིས་སུ་རིམ་པས་བོད་འགྲེལ་<<མི་འཇིགས་སེང་གེའི་ང་རོ་>>དང་།
<<དབྱངས་ཅན་དགྱེས་གླུ།>> <<དཎྜིའི་དགོངས་རྒྱན་>>སོགས་བྱུང་ཞིང་།
ལྷག་པར་དུ་ནང་པའི་པཎྜིཏ་རཏྣ་ཤྲཱི་དང་ངག་དབང་གྲགས་པ་གཉིས་ཀྱིས་བརྩམས་
པའི་རྒྱ་འགྲེལ་ཟུང་གི་མན་ངག་མཐའ་དག་དང་། སྔ་འགྲེལ་བོད་ཀྱི་སྙན་ངག་མང་
པོའི་ལེགས་ཆ་འདུས་པའི་འབྲུག་ཁམས་སྤྲུལ་གྱི་སྙན་འགྲེལ་<<དབྱངས་ཅན་ངག་
གི་རོལ་མཚོ་>>དང་། རྗེས་འབྲང་འཇུ་མི་ཕམ་པའི་སྙན་འགྲེལ་<<དབྱངས་ཅན་
དགྱེས་པའི་རོལ་མཚོ་>>སོགས་གཞིར་བཟུང་ནས་སྦྱོང་བ་གནད་དུ་ཆེ་ལུགས་
གསུངས། <<སྙན་ངག་སྤྱི་དོན་>>གྱི་གསུང་ཟུར་ལ་བརྟགས་ན་རཱ་མ་ཕྲ་མས་
བརྩམས་པའི་སྙན་ངག་<<སྒུཝཾ་ཤ་>>དང་<<དབྱངས་ཅན་མགུལ་རྒྱན་>>
<<སྟོང་ཕྲག་བརྒྱད་པ>> སོགས་སྙན་ངག་ཚུལ་ཇི་ལྟར་འབྲི་བའི་རྩོམ་ཐབས་བསྟན་
པའི་གཞུང་ལུགས་ཤ་སྟག་ཡིན་ནམ་སྙམ་པ་འདུག་ཀྱང་། དེ་དག་ནི་སྙན་ངག་
གི་བསྟན་བཅོས་ཡིན་པ་ལས་སྙན་རྩོམ་འབྲི་ཐབས་བསྟན་པའི་གཞུང་ལུགས་མིན་
པར་སྙམ་སྟེ། དུང་དཀར་གྱི་སྙན་འགྲེལ་ལས་རྒྱ་གར་དུ་སྙན་ངག་ཇི་ལྟར་རྩོམ་
ཚུལ་གྱི་རིགས་པའི་གཞུང་ལུགས་ཐོག་མར་རྩོམ་པ་པོ་ནི་སློབ་དཔོན་དཎྜི་སྟེ་བོད་
སྐད་དུ་སློབ་དཔོན་དབྱུག་པ་ཅན་ཟེར་བ་དེ་ཡིན་ཞེས་གསུངས་ཤིང་། སྤྱིར་སྙན་
ངག་གི་གཞུང་དང་སྙན་ངག་གི་བསྟན་བཅོས་ལ་རྒྱུ་དང་འབྲས་བུའི་ཁྱད་པར་ཡོད་
དམ་སྙམ་པས་བརྟག་པར་ཞུ། འདི་དག་གི་ཚུལ་རྒྱས་པ་<<སྙན་ངག་སྤྱི་དོན>> ཤོག་
གྲངས་ ༦ དང་རྡོ་རྗེ་རྒྱལ་པོའི་སྙན་འགྲེལ་ ༢༥༨ དུང་དཀར་གྱི་སྙན་འགྲེལ་
༡༤ <<ཚངས་སྲས་བཞད་སྒྲ>> ༡༥ <<མིག་ཡིད་རྣ་བའི་དགའ་སྟོན >གྱི་
ཤོག་གྲངས་ ༡༩ བོད་ཀྱི་དེང་རབས་རྩོམ་རིག་དཔེ་ཚོགས་ཀྱི་<<སྙན་ངག་གི་རྣམ་
བཤད་>> ཤོག་གྲངས་༢༦༠ ་ ༢༦༡ སོགས་སུ་གཟིགས་ནས་རྟོགས་པར་གྱིས།

95
 སྙན་ངག་གི་སྐོར།
༤༽ དྲི་བ། 
སྙན་ངག་མེ་ལོང་བོད་བསྒྱུར་བྱས་པ་ནས་བཟུང་བོད་ཀྱི་མཁས་དབང་
རིམ་པས་གཞུང་དེ་ལ་འགྱུར་བཅོས་དང་འགྲེལ་པ་སོགས་བརྩམས་ཏེ་འཛིན་སྐྱོང་
འཆད་སྤེལ་མཛད་པའི་ལོ་རྒྱུས་ཁ་གསལ་ཐིག་ཕྲེང་བཅུ་ལས་མ་ཉུང་བ་ཞིག་བྲིས
ལན། 
སྤྱི་ལོའི་དུས་རབས་བདུན་པའི་སྐབས་སུ་རྒྱ་གར་ནང་ཡོངས་ཁྱབ་ཏུ་
དར་བའི་སྙན་ངག་གི་བསྟན་བཅོས་ཁག་གི་རྩོམ་ཐབས་ཀྱི་ལག་ལེན་རྣམས་ཕྱོགས་
བསྡུས་རང་བཞིན་གྱིས་གཞུང་ལུགས་ཀྱི་རྣམ་པར་བརྩམས་པའི་
《ཀཱབྱ་ཨ་དཆ་)<<སྙན་
ངག་མེ་ལོང་མ་>>
ནི་རྒྱ་གར་གྱི་སྙན་ངག་པ་ཆེན་པོ་ཤྲཱི་ལཀྵིམཱ་ཀ་ར་དང་བོད་ཀྱི་
ལོ་ཙཱ་པ་དགེ་སློང་ཤོང་སྟོན་རྡོ་རྗེ་རྒྱལ་མཚན་གཉིས་( ཕྱི་ལོ་ ༡༢༥༠ •༡༩༧༠)ཀྱིས་དཔལ་
ས་སྐྱའི་གཙུག་ལག་ཁང་ཆེན་པོར་ཡོངས་སུ་རྫོགས་པ་བསྒྱུར་ཅིང་ཞུས་ཏེ་གཏན་
ལ་ཕབ། (
དེའི་སྔོན་དུ་ས་པཎ་གྱིས་ལེའུ་དང་པོ་དང་གཉིས་པ་ཕྱེད་ཀ་བསྒྱུར་ཡོད)དེའི་རྗེས་རིམ་
པར་དཔང་ལོ་ཙཱ་པ་བློ་གྲོས་བརྟན་པ་དང་། སྙེ་ཐང་བློ་བརྟན། ཞྭ་ལུ་ལོ་ཙཱ་པ་ཆོས་
སྐྱོང་བཟང་པོ་སོགས་ཀྱིས་བསྒྱུར་བཅོས་དང་འབྲེལ་འཆད་ཉན་གྱི་རྒྱུན་སྤེལ་བའི་
འཕྲིན་ལས་ལ་བརྟེན་ནས་གངས་རིའི་ལྗོངས་འདིར་སྙན་ངག་གི་བསྟན་པ་ཆེས་ཆེར་
དར་བར་གྱུར། བོད་འགྲེལ་གྱི་དབང་དུ་བྱས་ན། ཤོང་ལོའི་ས་བཅད་ཀྱི་ཆིངས་
ཙམ་དང་། དཔང་ལོའི་གཞུང་བཤད་དཔང་ཊིཀ་ཏུ་གྲགས་པ། སྡེ་པ་རིན་སྤུངས་
པའི་<< མི་འཇིགས་སེང་གེའི་ང་རོ།> རྒྱལ་དབང་ལྔ་པའི་<<དབྱངས་ཅན་དགྱེས་
གླུ།>> བོད་མཁས་པའི་<<དཎྜིའི་དགོངས་རྒྱན།>> ཁམས་སྤྲུལ་བསྟན་འཛིན་
ཆོས་ཀྱི་ཉི་མའི་<<དབྱངས་ཅན་ངག་གི་རོལ་མཚོ།>> འཇུ་མི་ཕམ་པའི་
<<དབྱངས་ཅན་དགྱེས་པའི་རོལ་མཚོ་>>སོགས་བོད་ཀྱི་སྙན་ངག་མཁས་པས་
བརྩམས་པའི་སྙན་ངག་གི་གཞུང་ལུགས་དང་བསྟན་བཅོས་ནི་རི་བོ་ལས་ཀྱང་

96
སྙན་ངག་སྤྱི་དོན།
དཔངས་མཐོ་བའི་ཚོད་དུ་གདའ། འཛམ་གླིང་རྒྱལ་ཁབ་སུ་དང་བསྡུར་ཡང་གངས་
ལྗོངས་ནི་བརྩམས་ཆོས་ཀྱི་གླེགས་བམ་མང་ཤོས་སུ་གྱུར་ཡོད་པ་འདིས་ཀྱང་རང་ཅག་
གི་སྙན་ངག་འཕེལ་ཚད་མཐོན་པོར་སླེབས་པའི་གདེང་འཇོག་བྱེད་འོས་པར་སྙམ།
༥༽ དྲི་བ། སྙན་ངག་མེ་ལོང་མའི་ལོ་རྒྱུས་དང་བརྗོད་བྱ། རྩོམ་པ་
པོའི་རྣམ་ཐར་བཅས་བྲིས།
ལན། (ཀཱབྱ་ཨ་དརཱ)<< སྙན་ངག་མེ་ལོང་མ་>>ནི་རྒྱ་གར་དུ་སྙན་ངག་ཇི་
ལྟར་རྩོམ་ཚུལ་གྱི་རིགས་པའི་གཞུང་ལུགས་བྱུང་བའི་ཐོག་མ་ཡིན་ཞིང་། དེ་ཡང་
དེ་ཉིད་ལས། བསྟན་བཅོས་སྔ་མ་རྣམས་བསྡུས་ཤིང་། །སྦྱོར་བ་རྣམས་ཀྱང་ཉེར་
མཚོན་ཏེ། །ཇི་ལྟར་ནུས་བཞིན་བདག་གིས་ནི། །སྙན་ངག་རྣམས་ཀྱི་མཚན་ཉིད་
བྱ། ཞེས་གསུངས་པ་ལྟར། སྐབས་དེའི་ལྷོ་ཕྱོགས་བེ་དངྒཱ་དང་ཤར་ཕྱོགས་གོ་
ཊའི་ཡུལ་གྱིས་མཚོན་རྒྱ་གར་བའི་སྙན་རྩོམ་འབྲི་ཐབས་ལག་ལེན་གྱི་སྙིང་པོ་རྣམས་
ཕྱོགས་བསྡུས་མཛད་ནས་བརྩམས་པའི་སྙན་རྩོམ་འབྲི་ཐབས་ཀྱི་གཞུང་ལུགས་ཁྱད་
པར་བ་ཞིག་ཡིན། (རྩོམ་པ་པོ་སུས་དུས་ནམ་ཞིག་ཏུ་ཚུལ་ཇི་ལྟར་མཛད་པའི་སྐོར་འོག་ཏུ་རྩོམ་པ་པོའི་
རྣམ་ཐར་ལས་གསལ།)འདི་ཚིག་རྒྱན་གྱི་བསྟན་བཅོས་ཡིན་ནམ་སྙན་ངག་གི་གཞུང་
ལུགས་ཡིན་པའི་ཐད། དོར་ཞིས་མཁས་པ་རྣམས་སྙན་ངག་མེ་ལོང་གི་རྣམ་བཤད་
སོགས་ལ། རྒྱན་གྱི་བསྟན་བཅོས་དང་ཚིག་རྒྱན་གྱི་བསྟན་བཅོས་སོགས་སུ་བཏགས་
ནས། སྙན་ཚིག་དང་ཁྱད་པར་འབྱེད་མོད། ཞིབ་ཏུ་བརྟགས་ན་མིང་དེ་ཡང་འཐད་
པར་མི་སེམས་ཏེ། ཅིའི་ཕྱིར་ཞེ་ན། སྙན་ངག་མེ་ལོང་གིས་སྒྲ་དོན་གབ་ཚིག་གི་
རྒྱན་གསུམ་རྒྱས་པར་གཏན་ལ་འབེབས་པ་ཡིན་ཀྱང་། རྒྱན་སྦྱོར་བའི་གཞི་ཚིག་
བཅད་ལྷུག་སྤེལ་གསུམ་སོགས་ལུས་དང་བརྗོད་བྱའི་ནང་དོན་སྔོན་གྱི་བྱུང་རབས་

སྙན་ངག་གི་སྐོར
ཀྱི་གཏམ་དང་། ད་ལྟའི་གནས་ཚུལ་སོགས་རྗོད་པའི་བརྗོད་པ་དང་། བརྗོད་དོན་
གྱི་རྐང་འཛིན་པའི་དགོངས་པ་སྡེ་བཞི་སོགས་སྲོག་དང་སྙན་ངག་ཆེ་ཆུང་གི་གཞུང་
ཚད་སརྒ་སྟེ་ལེའུ་མང་ཉུང་གི་ཁྱད་པར་དང་། བལྟ་བྱ་གཙོ་བོར་བྱེད་པའི་ཟློས་
གར་སོགས་དང་། རྩོམ་སྟངས་ཤིས་བརྗོད་ཕྱག་བྱ་དངོས་པོ་ངེས་བསྟན་སོགས་
སྒོ་དང་། དོན་དང་ཚིག་མང་ཉུང་བྱ་ཚིག་གི་ཁྱད་པར་སྟོན་པའི་རིགས་གྲོལ་མཛོད་
འདུས་དང་། དངོས་དང་ལྡོག་ཕྱོགས་ཀྱི་ཡོན་ཏན་བརྗོད་པའི་ཐབས་ཀྱིས་དོན་སྟོན་
ཚུལ་དང་ཚིག་སྦྱོར་བྱེད་སྟངས་དགོངས་པ་ཅན་གྱི་མཚན་ཉིད་བཞི་སོགས་དང་།
རྩོམ་བཟང་པོ་འབྱུང་བའི་རྒྱུ་ལྷན་སྐྱེས་ཀྱི་ཤེས་རབ། མང་ཐོས་ཀྱི་གཞུང་ལུགས་
ཀྱི་གོ་བ་དང་། འཚོ་བའི་ཤེས་བྱ། རྟག་གུས་སྦྱོར་བའི་བརྩོན་པ་དགོས་ཚུལ་དང་།
རྩོམ་པའི་དགོས་པ། འཇིག་རྟེན་རྨོངས་པའི་མུན་པ་སེལ་བ། ལེགས་པའི་ཡོན་
ཏན་རིང་དུ་གནས་ཤིང་། གཞན་ལ་སློབ་གསོ་ཐོབ་པ། སེམས་ལ་དགའ་བ་སྐྱེད་
་པའི་འདོད་པ་འཇོ་བ་སོགས་ཏེ། མདོར་ན་<<མེ་ལོང་མ་»ནི་རྩོམ་རིགས་ཕྱོགས་
ཀྱི་གནད་དོན་གལ་ཆེན་རིགས་ཕལ་ཆེར་གཏན་འབེབས་བྱས་ཡོད་པའི་སྒྱུ་རྩལ་རྩོམ་
རིགས་ཀྱི་གཞུང་ལུགས་ཆ་ཚང་ཞིག་ཡིན་པས། རྒྱན་གྱི་བསྟན་བཅོས་ཞེས་བཏགས་
ན་ནམ་མཁའ་ལ་སྐར་མའི་མིང་གིས་བཏགས་པའི་དཔེ་རུ་སོང་ཞེས་སོགས་ཞིབ་
གསལ་གསུངས་པ་ལྟར་དོན་ལ་གནས་སམ་སྙམ་མོ།
བརྗོད་བྱ་ནི་གོང་དུ་དོར་ཞིས་གསུངས་པ་དེས་རྟོགས་ལ། གཞན་ཡང་<< སྙན་
ངག་སྤྱི་དོན་>>ལས་ལུས་རྒྱན་སྐྱོན་སེལ་འདི་གསུམ་ནི་སྙན་ངག་གཞུང་གི་བརྗོད་
 བྱའི་རྐང་ཡིན་ནོ་ཞེས་གསུངས་པ་ལྟར་ལེའུ་དང་པོས་སྙན་ངག་གི་ལུས་དང་རྒྱ་གར་
ལྷོ་ཤར་གཉིས་ཀྱི་ཐུན་མོང་མ་ཡིན་པའི་རྒྱན་གྱི་ཁྱད་པར། ལེའུ་གཉིས་པས་ལྷོ་
༼ར་ཐུན་མོང་དུ་འདོད་པའི་དོན་རྒྱན་སོ་ལྔའི་རྩོམ་ཐབས་ཀྱི་རྣམ་བཞག ལེའུ་གསུམ་

སྙན་ངག་སྤྱི་དོན། 98
པས་སྒྲ་རྒྱན་དང་། གབ་ཚིག་གི་རྒྱན། སྙན་ངག་གི་སྐྱོན་སེལ་བའི་རྣམ་བཞག་
བཅས་བསྟན་ཏོ། འགའ་ཞིག་གིས་<<མེ་ལོང་མ་>> སྙན་ངག་གི་མཚན་ཉིད་
སྟོན་པའི་གཞུང་ཙམ་ལས་སྙན་ངག་གི་བསྟན་བཅོས་མིན་ཞེས་སྤོབས་པ་ཆེན་
པོས་སྨྲ་བ་ལ་ཅུང་ཙམ་བསམ་དགོས་ལ་གཞུང་འདིའི་རྒྱན་སོ་སོའི་སྐབས་ཀྱི་
དཔེར་བརྗོད་གང་ལ་བལྟས་ཀྱང་སྒྱུ་རྩལ་གྱི་སྣང་བརྙན་ཕུལ་བྱུང་དུ་བསྐྲུན་པ་
ཤ་སྟག་ཡིན་པས། འདིའི་བོད་འགྲེལ་<<དབྱངས་ཅན་དགྱེས་གླུ>>ལྟ་བུ་སྙན་
ངག་ཏུ་བརྩིས་ནས་<<མེ་ལོང་མ་>>ཕྱིར་ཕུད་མཛད་པའི་ཉེས་སྐྱོན་ཞིབ་ཏུ་
བསམ་དགོས་པ་གལ་ཆེ་སྙམ། །
རྩོམ་པ་པོའི་ལོ་རྒྱུས། ཕྱི་ལོའི་དུས་རབས་དྲུག་པ་བདུན་པའི་སྐབས་ཀྱི་རྒྱ་གར་
གྱི་པ་ལཱ་ཝ་རྒྱལ་རབས་ཀྱི་རྒྱལ་པོའི་ཕོ་བྲང་གི་སྙན་ངག་མཁན་གྲགས་ཅན་བྷ་ར་
ཝི་ལ་ཆུང་མ་གསུམ་ཡོད་པའི་ནང་ནས་འབྲིང་བོ་མ་ནོ་རཱ་ཐ་ལ་བུ་བཞི་བྱུང་བའི་
ཆུང་ཤོས་བི་ར་དརྐ་དང་ཆུང་མ་གོ་རི་གཉིས་ལ་བུ་དཎྜི་སྐྱེས་ཤིང་ཁོང་ནི་ཆུང་ངུའི་
དུས་ནས་ཕ་མ་གཉིས་ཀ་འདས་ནས་དྭ་ཕྲུག་ཏུ་གྱུར་པས་ཡུལ་ངེས་མེད་དུ་འཁྱམས
སྐབས་ཤིག་རྒྱལ་འབངས་མ་མཐུན་པར་འཁྲུགས་རྩོད་བྱུང་བའི་རྐྱེན་ལ་བརྟེན་ནས་
ནགས་ཁྲོད་དུ་གབ་ཡིབས་བྱས་ནས་ཡུན་རིང་སྙན་ངག་སོགས་རིག་གནས་ལ་མཁས་
པར་སྦྱངས། འཁྲུགས་པ་ཞི་བ་ན་སླར་འཁོར་ཏེ་ཡབ་མེས་གོང་མ་བཞིན་ཕ་ལཱ་
ཝའི་བློན་པོ་མཛད། རྒྱལ་པོ་ཁྱབ་འཇུག་འཕེལ་དང་མཛའ་གྲོགས་སུ་གྱུར་པས་
དེའི་བུ་འགའ་ཞིག་གི་ཆེད་དུ་<<སྙན་ངག་མེ་ལོང་མ་>>འདི་བརྩམས་པར་གྲགས།
དགེ་འདུན་ཆོས་འཕེལ་གྱི་<<དེབ་དཀར་>>ལས་བཤད་པ་ལྟར་ན། བོད་རྒྱལ་
སྲོང་བཙན་སྒམ་པོ་དང་། རྒྱ་གར་རྒྱལ་པོ་ཤྲི་ཧན། སློབ་དཔོན་ཕྱོགས་ཀྱི་གླང་
པོ། ནག་མོའི་ཁོལ། དབྱུག་པ་ཅན་སོགས་དུས་མཚུངས་སུ་གསུངས་ཀྱང་། དགེ་

སྙན་ངག་གི་སྐོར།
འདུན་ཆོས་འཕེལ་ལས་བརྒྱུད་པའི་བོད་ཡུལ་གྱི་ངག་སྒྲོས་གཞན་ཞིག་ཏུ་དུས་རབས་
བཅུ་གཉིས་པའི་སྨད་དུ་འཁྲུངས་པར་ཡང་བཤད་པས་འགལ་འདུས་ཀྱི་འཛིངས་
ཐོག་ལས་དོན་གྱི་ཐུག་སྣེ་ཟིན་པ་དཀའ་བ་ལྟར་སྣང་ཡང་། གསང་བདག་རྡོ་རྗེས་
“དུང་དཀར་རིན་པོ་ཆེས་རྒྱ་གར་གྱི་ལོ་རྒྱུས་ཁ་ཅིག་ཏུ་བྱེད་པོ་པ་ལཱཝའི་རྒྱལ་རབས་
ནི་ཕྱི་ལོའི་དུས་རབས་དྲུག་པ་ནས་བདུན་པའི་བར་ཡིན་པར་བཤད་པས་དགེ་འདུན་
ཆོས་འཕེལ་གྱིས་<<དེབ་ཐེབ་དཀར་པོ>>ལས་བཤད་པའི་ལོ་རྒྱུས་དེ་ཁུངས་ཡོད་
པར་སྙམ་ཞེས་དུས་རབས་བཅུ་གཉིས་པའི་སྨད་ཙམ་དུ་བྱུང་བར་བསྟན་པ་དེ་ཁུངས་
མི་བཙན་པར་བསྟན་པ་གནང་འདུག་ལ་ཚེ་ཏན་ཞབས་དྲུང་རིན་པོ་ཆེའི་སྙན་ངག་
སྤྱི་དོན་ཐོག་འཁོད་པ་དེ་དང་། དེབ་དཀར་ཐོག་འཁོད་པ་གཉིས་ཀ་དགེ་འདུན་ཆོས་
འཕེལ་གྱི་གསུང་ཡིན་ཞིང་། དེ་གཉིས་ཀར་སློབ་དཔོན་དབྱུག་པ་ཅན་གྱི་རིགས་
རུས་དང་། ལོ་རྒྱུས་གཅིག་མཐུན་དུ་བསྟན་ཀྱང་དུས་རབས་གང་ཞིག་གི་ནང་དུ་
བྱུང་བའི་སྐོར་ལ་དེབ་དཀར་དུ་གསུངས་པ་དེ་ཀ་ཁུངས་དག་པའི་རྒྱུ་མཚན་ནི་གསུང་
གཉིས་ཀར་སློབ་དཔོན་དབྱུག་པ་ཅན་རྒྱལ་པོ་པ་ལཱའི་བློན་པོ་མཛད་པ་མཐུན་ཅིང་།
དེབ་དཀར་དུ་སློབ་དཔོན་དབྱུག་པ་ཅན་བོད་ཀྱི་རྒྱལ་པོ་སྲོང་བཙན་སྒམ་པོ་དང་དུས་
མཉམ་པར་བསྟན་པ་དང་། དུང་དཀར་རིན་པོ་ཆེས་རྒྱ་གར་གྱི་ལོ་རྒྱུས་གཞན་
ཞིག་ནས་རྒྱལ་པོ་པ་ལཱ་ཝ་དུས་རབས་༦-༧བར་བྱུང་བ་མཁྱེན་རྟོགས་བྱུང་བ་བཅས་
ལྟོ་འགྲིགས་པས་སློབ་དཔོན་དབྱུག་པ་ཅན་དུས་རབས་བདུན་པའི་ནང་ཙམ་ལ་བྱུང་
བ་རེད་ཅེས་བཤད་ཆོག་པ་འདུག་གོ” ཞེས་ཞིབ་དཔྱད་ཀྱིས་མཐའ་བསྡོམས་བཀོད་
པ་བཞིན་དོན་ལ་གནས་པར་སེམས་སོ། སློབ་དཔོན་འདིས་འཇིག་རྟེན་ན་གྲགས་
པའི་བསྟན་བཅོས་གསུམ་བརྩམས་པར་གྲགས་པའི་གཅིག་ནི། <<སྙན་ངག་མེ་
ལོང་མ>>དང་། གཅིག་ནི་<<གཞོན་ནུ་བཅུའི་འཇུག་པ།>> གཅིག་ནི་<<བྲིཅུཀ་

སྙན་ངག་སྤྱི་དོན། 100
ཊིཀྐ་>>བྱ་བའི་ཟློས་གར་གྱི་བསྟན་བཅོས་དེ་ཡིན་ནམ་ཟེར། འདི་དག་གི་ཚུལ་
རྒྱས་པ་དུང་དཀར་གྱི་སྙན་འགྲེལ་ ༡༤ རྡོ་རྗེ་རྒྱལ་པོའི་སྙན་འགྲེལ་ ༢༥༩ སྙན་
འགྲེལ་<<མི་འཇིགས་སེང་གེའི་ང་རོ>> ༡༠ << སྙན་ངག་མེ་ལོང་གི་ཟིན་ཐོ་
དྲན་པའི་གསལ་འདེབས་>> ༡༧ <<སྙན་ངག་སྤྱི་དོན་>> ༡༢ སོགས་སུ་
ཞིབ་ཏུ་གཟིགས་པར་ཞུ།
༦༽ དྲི་བ། མེ་ལོང་མའི་གཞུང་ཚད་ཅི་ཙམ་དང་དོན་དུ་ཡིས་བསྡུས་དང་། སྙན་
ངག་གཞུང་གི་བརྗོད་བྱའི་རྐང་གང་ཡིན་བཅས་སྤྱི་དོན་ལྟར་བྲིས།
ལན། གཞུང་འདི་ལེའུ་གསུམ་གྱི་བདག་ཉིད་དུ་གྲུབ་ཅིང་། ལེའུ་དང་པོ་ལ་
ཤོ་ལོ་ཀ་བརྒྱ་དང་ལྔ། ལེའུ་གཉིས་པ་ལ་ཤོ་ལོ་ཀ་བརྒྱ་དང་རེ་ལྔ། ལེའུ་གསུམ་
པ་ལ་ཤོ་ལོ་ཀ་བརྒྱ་དང་གྱ་དྲུག་སྟེ་བསྡོམས་པས་དྲུག་བརྒྱ་ང་དྲུག་ཡོད། དོན་ནི་
ལུས་དང་རྒྱན་དང་སྐྱོན་བསལ་བ་གསུམ་གྱིས་བསྡུས་ལ་གཞུང་གི་བརྗོད་བྱའི་རྐང་
ཡང་འདི་ཉིད་དོ། གཞུང་འདིའི་བརྗོད་བྱའི་སྐོར་དོགས་གཅོད་དང་བཅས་པ་གོང་
དུ་བཤད་ཟིན་པས་སྤྲོས་པ་སྤངས།
༧༽ དྲི་བ། སྙན་ངག་གི་ལུས་རྒྱན་སྐྱོན་སེལ་གསུམ་གྱི་ངོ་བོ་དང་ཁྱད་པར། དབྱེ་
བ། སྙན་ངག་གི་ཉམས་འགྱུར་གྱི་གོདོན་བཅས་སྤྱི་དོན་ལྟར་བྲིས།
མན། དང་པོ་སྙན་ངག་གི་ལུས་ཞེས་པ་ནི། རྩ་བ་ལས། ལུས་ནི་རེ་ཞིག་
འདོད་པ་ཡི། །དོན་གྱི་རྣམ་བཅད་ཚིག་གི་ཕྲེང་། ཞེས་གསུངས་པ་ལྟར། རྩོམ་
པ་པོས་བརྗོད་པར་འདོད་པའི་དོན་སྙན་ངག་རང་ལུགས་ལྟར་དོན་དེ་སྟོན་པ་ལ་ཉེ་
བར་མཁོ་བའི་མིང་ཚིག་ཡི་གེ་གསུམ་གྱི་བདག་ཉིད་བརྗོད་ངག་གི་ཕྲེང་བར་སྤེལ་
བའོ། འདི་ལ་དབྱེ་ན། ཡང་རྩ་བ་ལས། དེ་ཡང་ཚིགས་གཅད་ལྷུག་པ་དང་།

101
 སྙན་ངག་གི་སྐོར།
།སྤེལ་མ་རྣམ་གསུམ་ཉིད་དུ་གནས། ཞེས་གསུངས་པ་ལྟར། ཚིགས་སུ་བཅད་
པ་དང་ཚིག་ལྷུག བཅད་ལྷུག་སྤེལ་མ་བཅས་རྣམ་པ་གསུམ་དུ་གནས་སོ།
གཉིས་པ་སྙན་ངག་གི་རྒྱན་ཞེས་པ་ནི། རྩ་བ་ལས། སྙན་ངག་མཛེས་པར་
བྱེད་པ་ཡི། །ཆོས་རྣམས་རྒྱན་ཞེས་རབ་ཏུ་བརྗོད། ཅེས་གསུངས་པ་ལྟར། རྩོམ་
པ་པོའི་བརྗོད་འདོད་ཀྱི་དོན་སྟོན་པའི་བཅད་ལྷུག་སྤེལ་མ་གསུམ་གྱི་བདག་ཉིད་དུ་
གནས་པའི་བརྗོད་ངག་གི་ལུས་དེ་མཛེས་པར་བྱེད་པའི་ཁྱད་པར་གྱི་ཆོས་རྣམས་
ལ་སྙན་ངག་གི་རྒྱན་ནམ་ཚིག་གི་རྒྱན་ཞེས་བྱ། དེ་ལ་དབྱེ་ན། དུང་དཀར་བློ་
བཟང་འཕྲིན་ལས་ཀྱི་སྙན་འགྲེལ་ལས། དེ་ལ་ལྷོ་ཤར་ཐུན་མོང་དང་། །ཐུན་མོང་
མིན་པ་རྣམ་གཉིས་ལས། ཞེས་སོགས་གསུངས་པ་ལྟར། ལེའུ་དང་པོའི་ཐུན་མོང་
མིན་པའི་རྒྱན་དང་། ལེའུ་གཉིས་པ་ཐུན་མོང་བའི་རྒྱན། ལེའུ་གསུམ་པ་སྒྲ་རྒྱན།
གབ་ཚིག་གི་རྒྱན་རྣམས་སོ།
གསུམ་པ་སྙན་ངག་གི་སྐྱོན་སེལ་ཞེས་པ་ནི། སྙན་ངག་གི་ཚིག་དོན་གྱི་ཆ་ལ་
འདྲེས་ན་མི་མཛེས་པ། སྙན་ངག་ཕུན་སུམ་ཚོགས་པར་འགྱུར་བའི་གེགས་ཀྱི་སྐྱོན་
དག་ངོས་བཟུང་སྟེ། སྤངས་པའི་ཐབས་ལ་བརྟེན་ནས་བསལ་བར་བྱེད་པའོ། འདི་
ལ་དབྱེ་ན། རྩ་བ་ལས། དོན་ཉམས་དོན་འགལ་དོན་གཅིག་པ། ། ཐེ་ཚོམ་ཅན་
དང་རིམ་པ་ཉམས། །སྒྲ་ཉམས་གཅོད་མཚམས་ཉམས་པ་དང་། །སྡེབ་སྦྱོར་ཉམས་
དང་མཚམས་སྦྱོར་བྲལ། །ཡུལ་དུས་སྒྱུ་རྩལ་འཇིག་རྟེན་དང་། ཞེས་སོགས་གསུངས་
པ་ལྟར་དབྱེ་བ་བཅུའོ། །
འགྱུར་བ་ཞེས་པ་ནི། ནང་སེམས་ཐོག་གི་དགའ་སྡུག་ཆགས་སྡང་གི་ཚོར་བ་
གཟུགས་ཅན་ནམ་དབང་པོའི་ཡུལ་དུ་མ་གྱུར་པའི་བར་གྱི་རྣམ་རྟོག་གི་གཡོ་བ་ལ་
གོ་དགོས་ཤིང་། ཉམས་ཞེས་པ་ནི་དེ་ལྟ་བུའི་ཚོར་བ་ཕྱིའི་ལུས་ཐོག་ཏུ་མངོན་པའི་

102
སྙན་ངག་སྤྱི་དོན།
འཛུམ་པ་དང་ཁྲོ་བ་ལ་སོགས་པའི་རྣམ་པ་ལ་བྱེད། དེ་ལྟ་བུའི་ཚོར་བ་བརྗོད་སྙིང་
དུ་བྱེད་པའི་རྩོམ་རིགས་ཀྱི་སྒྱུ་རྩལ་ལ་རྩོམ་ཉམས་ཞེས་བཤད་དགོས་སམ་སྙམ་མོ།
འདི་དག་གི་ཚུལ་རྒྱས་པ། <<མི་འཇིགས་སེང་གེའི་ང་རོའི་>>ཤོག་གྲངས་༡༧.༩༣་
༤༡༣ སྡེ་སྲིད་ཀྱིས་མཛད་པའི་<<དབྱངས་ཅན་དགྱེས་གླུའི་མཆན་འགྲེལ་>> ཤོག་
གྲངས་ ༢༩.༡༢༥ - ༥༨༥ <<དབྱངས་ཅན་དགྱེས་གླུའི>>ཤོག་གྲངས་ ༡༨-༢༥༣
བོད་མཁས་པའི་སྙན་འགྲེལ་ཤོག་གྲངས་ ༡༡༦.༡༩༩.༣༨༩ འབྲུག་ཁམས་སྤྲུལ་
བསྟན་འཛིན་ཆོས་ཀྱི་ཉི་མའི་<<སྙན་འགྲེལ་ངག་གི་རོལ་མཚོ་>>ཤོག་གྲངས་
༥༩.༡༨༩.༦༤༩ << སྙན་ངག་མེ་ལོང་གི་ཟིན་ཐོ་དྲན་པའི་གསལ་འདེབས་>
༣༡-༢༧༤ <སྙན་ངག་སྤྱི་དོན་>> ༡༢.༢༣ རྡོ་རྗེ་རྒྱལ་པོའི་སྙན་འགྲེལ་
༢༧༠.༣༦༤ དུང་དཀར་གྱི་སྙན་འགྲེལ་ ༢༥.༥༣༧ <<ཚངས་སྲས་བཞད་སྒྲ་
» ༢༡.༨༡.༩༢༣ << མིག་ཡིད་རྣ་བའི་དགའ་སྟོན » ༢༧.༡༤༤.༥༩༠ སོགས་
སུ་ཞིབ་ཏུ་གཟིགས་ནས་རྟོགས་པར་བྱ་དགོས།
༨༽ དྲི་བ། རིགས་གྲོལ་མཛོད་འདུས་བཞིའི་ཁྱད་པར་དང་། དེ་དག་ནང་ཕན་
ཚུན་ཕྱོགས་རེ་ནས་འདྲ་ནའང་རྣམ་པ་ཀུན་ཏུ་མི་མཚུངས་ཚུལ་ཇི་ལྟར་ཡིན་ནམ།
ལན། དེ་དག་གི་གོ་དོན་བསྡུས་ཙམ་བཤད་པ་ལས་ཁྱད་པར་ཡང་ཞར་དུ་རྟོགས་
ཐུབ་པས་འདིར་ས་པཎ་གྱིས་<<མཁས་འཇུག་>>ན་བཞག་པའི་མཚན་ཉིད་རྣམས་
རིམ་བཞིན་བཀོད་ན། <<མཁས་འཇུག་>> ལས། ཚིགས་བཅད་གཅིག་གིས་
བརྗོད་བྱའི་དོན། །རྫོགས་པ་གྲོལ་བ་ཡིན་པར་འདོད། ཅེས་གསུངས་པ་ལྟར།
ཚིགས་བཅད་གཅིག་གིས་རང་སྟོབས་ཀྱིས་སྐབས་བབ་ཀྱི་བརྗོད་བྱའི་དོན་རྫོགས་
པར་སྟོན་པ་ནི་གྲོལ་བ་དང་། ཚིགས་བཅད་ཕན་ཚུན་འདུས་པ་ལས། བརྗོད་བྱ་

103
 སྙན་ངག་གི་སྐོར།
རྟོགས་པ་རིགས་འབྲེལ་ཡིན། ཞེས་གསུངས་པ་ལྟར། ཚིགས་བཅད་དུ་མ་ཕན་
ཚུན་འབྲེལ་སྟོབས་ཀྱིས་བརྗོད་དོན་གཅིག་གསལ་བར་སྟོན་པ་ནི་རིགས་དང་། གནས་
སྐབས་གཅིག་ལ་ཡུལ་ཐ་དད། །བྱ་བ་ཐ་དད་སྟོན་པ་མཛོད། ཅེས་གསུངས་པ་
ལྟར་ཚིགས་བཅད་ཀྱི་གྲངས་ངེས་བཟུང་མེད་པར་བང་མཛོད་ཀྱི་ནོར་ལྟར་གཅོད་
མཚམས་དང་བྱ་ཚིག་སྣ་ཚོགས་པའི་སྒོ་ནས་བརྗོད་དོན་སྟོན་པ་ནི་མཛོད་དང་། ཡུལ་
གཅིག་བྱ་བ་དུ་མ་ཡིས། །བསྔགས་པ་ཚོགས་པ་ཡིན་པར་བཤད། ཅེས་གསུངས་
པ་ལྟར། བརྗོད་དོན་གཅིག་ཚིགས་བཅད་དང་བྱ་ཚིག་དུ་མས་སྟོན་པའི་ངག་ཚིག་
ནི་འདུས་པ་བཅས་སོ། །
དེ་དག་གི་མཐུན་པའི་ཆ་དང་མི་མཐུན་པའི་ཆ་གང་དག་ཡིན་སྙམ་ན། རིགས་
དང་འདུས་པ་གཉིས་ལ་ཚིགས་བཅད་འགའ་ཡོད་པ་འདྲ་ཡང་། རིགས་ལ་བྱ་ཚིག་
གཅིག་གིས་ཆོག་པ་དང་། འདུས་པར་བྱ་ཚིག་དུ་མས་བསྟན་པ། མཛོད་དང་འདུས་
པ་གཉིས་བྱ་ཚིག་དུ་མ་ཡོད་པ་འདྲ་ཡང་མཛོད་ལ་ཚིགས་བཅད་ཧ་ཅང་མང་དགོས་
པའི་ངེས་པ་མེད་ཅིང་། འདུས་པར་ཚིགས་བཅད་མང་བ་ཞིག་ངེས་པར་དགོས་
པ་བཅས་ཀྱི་ཁྱད་པར་ཡོད། །
༩༽ དྲི་བ། མེ་ལོང་མའི་དངོས་བསྟན་གྲོང་ཁྱེར་སོགས་བཅུ་བདུན་སོ་སོར་ངོས་
བཟུང་ནས་གང་རུང་གསུམ་ལ་བསྔགས་ཚིག་ཤོ་ལོ་ཀ་རེ་བྲིས།
ལན། <<མེ་ལོང་མའི>>དངོས་བསྟན་གྱི་གྲོང་ཁྱེར་སོགས་བཅུ་བདུན་ནི་
གྲོང་ཁྱེར་དང་། རྒྱ་མཚོ་དང་། རི་དང་། སྐྱེད་མོས་ཚལ་དང་། དུས་དང༌། ཉི་
ཟླ་འཆར་ནུབ་དང་། ཆུ་ཡི་རོལ་རྩེད་དང་། ཆང་འཐུང་བ་དང་། གཉིས་སྦྱོར་
གྱི་དགའ་སྟོན་དང་། དུས་བཏབ་སྟེ་མ་ཚོགས་པ་དང་། གཉེན་བསུ་བ་དང་། གཞོན་

104
སྙན་ངག་སྤྱི་དོན། 
ནུ་སྐྱེ་བ་དང་། དེ་ཉིད་སྐྱེ་འཕེལ་དང་། འདུན་གྲོས་བྱེད་པ་དང་། ཕོ་ཉའི་འགྲོ་
འོང་དང་། གཡུལ་འཐབ་པ་དང་། མངའ་ཐང་དར་བ་བཅས་སོ། །
དེ་དག་ལས་གྲོང་ཁྱེར་ལ་བསྔགས་པ་ནི། ཟླ་མེད་མཚན་མོའི་མཁའ་ཡི་མཚར་
། ། མུ་མེད་འོད་ཀྱི་
བསོད་ནམས་མཐུ་ཡིས་ས་ལ་འཕོས་པ་ལྟའི
སྡུག་དཔལ། །
དྲ་བས་ཕྲ་བཏབ་པའི། །བརྗིད་ཆགས་ཁང་རྩེགས་འབུམ་གྱི་གྲོང་ཁྱེར་མཛེས། ཞེས་
པ་ལྟ་བུ་དང་།
དཔྱིད་དུས་ལ་བསྔགས་པ་ནི། རང་བྱུང་ལྗོན་པའི་ཕྲེང་བ་ཚར་དུ་བསྟར།
།དགའ་བདེས་རབ་མྱོས་འདབ་ཆགས་འཕུར་ལྡིང་གིས། །ཐོས་འཛིན་དཔལ་
གྱུར་སྙན་དབྱངས་འབྱིན་པ་ཡི། །དཔྱིད་ཀྱི་མཛེས་ལྗོངས་སྐབས་གསུམ་ཚལ་
འདྲ་རྨད། ཅེས་པ་ལྟ་བུ།
མངའ་ཐང་དར་བ་ལ་བསྔགས་པ་ནི། འཇམ་དབྱངས་སྒྱུ་མའི་འཕྲུལ་གྱི་རྣམ་
རོལ་པ། །གསུམ་གཉིས་ས་ཡི་དཔལ་ལ་མངའ་བསྒྱུར་པ། ཁྲི་སྲོང་རྒྱལ་པོའི་སྒམ་
བརླིང་མཐུ་རྩལ་ལས། །ཡན་པར་གྱུར་པའི་མི་སྲུན་སྐྱེ་བོ་སུ། ཞེས་པ་ལྟ་བུའོ།
སྙན་ངག་ཆེན་པོའམ་རྒྱས་པ་ཞིག་རྩོམ་ན་ཇི་ལྟར་རྩོམ་དགོས་
༡༠༽ དྲི་བ། 
སྤྱིར་རྩོམ་གཤིས་ཁ་གསལ་བ་ལེགས་ཚུལ་བཅས་སྤྱི་དོན་ལྟར་རྒྱས་
ཚུལ་དང་། 
པར་བྲིས། །
སྙན་ངག་གི་གཞུང་ལུགས་ཆེན་པོ་ཞིག་རྩོམ་པའི་དབང་དུ་བཏང་ན
ལན། 
<< མེ་ལོང་མའི »རྩོམ་ཐབས་ཀྱི་མཚན་ཉིད་དང་མཐུན་པར་ལེའུ་གསུམ་ཆ་ཚང་
བ་ལ་དཔེར་བརྗོད་རྒྱ་བོད་མཁས་པས་བྱས་པའི་སྙན་ངག་གི་བསྟན་བཅོས་གྲགས་
ཅན་རྣམས་ལས་གང་འཚམས་རེ་དྲངས་ནས་མཇུག་མཐར་རང་ཉིད་ཀྱིས་གསར་

105 སྙན་ངག་གི་སྐོར།
རྩོམ་བྱས་པའི་དཔེར་བརྗོད་རེ་འགོད་དགོས་པ་<མེ་ལོང་མའི་>>རྣམ་བཤད་ཆེན་
པོ་ཕལ་ཆེ་བའི་སྲོལ་ག་ལྟ་བུ་ཡིན།
རྩོམ་གཤིས་ཁ་དམ་ལྷོད་བོད་རྩོམ་གྱི་དབང་དུ་བྱས་ན་ནི་གནའ་དང་ད་ལྟའི་
བོད་ཀྱི་མཁས་པའི་རྩོམ་ཐབས་མི་འདྲ་བ་ལས་བྱུང་བའི་རྩོམ་རིག་གི་གཤིས་ཉམས་
མི་འདྲ་བའི་ཁྱད་པར་ཞིག་སྟེ། དང་པོ་མཁས་གྲུབ་དགེ་ལེགས་དཔལ་བཟང་T
 ཞང་
ཞུང་ཆོས་དབང་གྲགས་པ། རིན་སྤུངས་པ་ངག་དབང་འཇིག་གྲགས། རྒྱལ་དབང་
ལྔ་པ། སྡེ་སྲིད་སངས་རྒྱས་རྒྱ་མཚོ། སུམ་པ་ཡེ་ཤེས་དཔལ་འབྱོར། འཇམ་
བཞད་ངག་དབང་བརྩོན་འགྲུས། རྡོ་སྦིས་ཤེས་རབ་རྒྱ་མཚོ། སྒོས་སྟེང་བློ་བཟང་
དཔལ་ལྡན་སོགས་དང་། གཉིས་པ་ནི། རྗེ་བློ་བཟང་གྲགས་པ། པཎ་ཆེན་བློ་
བཟང་ཆོས་རྒྱན། ཀུན་མཁྱེན་འཇིགས་མེད་དབང་པོ། ༧སྐྱབས་མཆོག་ཀིརྟི་བློ་
བཟང་འཕྲིན་ལས། ཨ་ལགས་ཚེ་ཏན་ཞབས་དྲུང་སོགས་སོ། སྤྱིར་སྒྱུ་རྩལ་དང་
བརྗོད་དོན་དམིགས་བསལ་བ་རེ་ཟུང་ལས་བྱིངས་ཀྱི་ཆ་ནས་རྩོམ་གཤིས་ཁ་གསལ་
བ་ལ་དང་བས་འབད་པར་འོས་ཏེ། རྩོམ་གཤིས་ཁ་གསལ་བས་རྩོམ་རིག་གི་ཡུལ་
གྱི་གང་ཟག་ལ། འཆད་ཉན་སྐབས་དོན་མེད་ཀྱི་ངལ་བ་མི་འབྱུང་ཞིང་། རྩོམ་
པ་པོའི་འདོད་དོན་ཚེགས་མེད་ཀྱིས་འགྲུབ་པ་སོགས་ཀྱི་བཟང་ཆ་འཛོམས་ཏེ། ཀུན་
མཁྱེན་འཇིགས་མེད་དབང་པོས། འོན་ཀྱང་ཐུགས་རབ་ཀྱི་ཤུགས་ཀྱིས་ཅུང་ཟད་
རྩུ་བ་ཉམས་འདུག་པས་དྲས་རྒྱག་དགོས། སྤྱིར་རྩོམ་པ་ལ་དྲས་ཡང་ཡང་བརྒྱབ་
ན་འཇམ་པ་ཡོང་། རྩོམ་པ་འཇམ་ན་ལེགས་པས་ཁྱོད་ཀྱིས་སྙན་བསྐུལ་ཡང་ཡང་
'' , -
།ཐོངས། སྙན་ངག་ཅེས་པ་རྣ་བར་སྙན་ཞིང་ཡིད་ཚིམས་པ་བསམ་བློ་བཏང་ན་ཉམས་
ཚེ་
，: 4 རྩ་
འཆར་བ་ཞིག་དགོས་(དབལ་མང་པཎྜི་ཏས་མཛད་པའི་གུང་ཐང་བསྟན་པའི་སྒྲོན་མེའི་རྣམ་ཐར་
ཟས་བཤུས་)ཞེས་གསུངས་པ་ལྟར་ལགས་པས་སོ།

106
སྙན་ངག་སྤྱི་དོན།
༡༡༽ དྲི་བ། སྙན་ངག་གི་ལུས་ལ་སྐད་རིགས་ཀྱི་དབྱེ་བས་བཞིར་ཕྱེ་ཚུལ། རྩོམ་
ལུགས་ཡོངས་གྲགས་གཉིས་བཅས་སྤྱི་དོན་ལྟར་བྲིས། །
ལན། དེ་ཡང་རྩ་བ་ལས། ངག་གི་རང་བཞིན་དེ་དག་ཀྱང་། །ལེགས་སྦྱར་
དེ་བཞིན་རང་བཞིན་དང་། །ཟུར་ཆག་འདྲེས་མ་ཞེས་པ་སྟེ། །རྣམ་པ་བཞི་རུ་
མཁས་པས་གསུངས། ཞེས་གསུངས་པ་ལྟར། སྤྱིར་རྒྱ་གར་ལ་སྐད་རིགས་ཆེན་
པོ་བཞི་ཡོད་པ་ལས། དེ་དག་སོ་སོའི་དབང་དུ་བྱས་ནས་བརྩམས་པའི་སྙན་ངག་
གི་དཔེ་མཚོན་ནི་རིམ་པ་བཞིན། ལེགས་སྦྱར་གྱི་སྐད་དུ་བརྩམས་པའི་སྙན་ངག་
ནི་རྒྱལ་པོ་དགེ་དབང་གིས་བརྩམས་པའི་<<དཔག་བསམ་འཁྲི་ཤིང>>དང་། སློབ་
དཔོན་དཔའ་བོས་མཛད་པའི་<<སྐྱེས་རབས་སོ་བཞི་པ>> ལྟ་བུ། རང་བཞིན་པའི་
སྐད་དུ་བརྩམས་པ། རབ་མཆོག་སྡེས་བྱས་པ་<< སྐནདྷ་ཀ་>> ལྟ་བུ། ཟུར་ཆག་
གི་སྐད་དུ་བརྩམས་པ། << ཨོ་ས་ར་> ཞེས་པའི་སྙན་ངག་གི་བསྟན་བཅོས་ལྟ་
བུ། འདྲེས་མའི་སྐད་དུ་བརྩམས་པ་ནི་ཟློས་གར་<<བྷ་ན་ཀ་>> ལ་སོགས་པའོ།
ཡོངས་གྲགས་ཀྱི་རྩོམ་ལུགས་གཉིས་ནི། རྒྱ་གར་ཤར་པའི་རྩོམ་ཉམས་ལྟར་
རྩོམ་གཤིས་ཁ་དམ་པའི་ལུགས་དང་། ལྷོ་ཕྱོགས་པའི་རྩོམ་ཉམས་ལྟར་རྩོམ་གཤིས་
ཁ་གསལ་བའི་ལུགས་གཉིས་ཡིན་ཞིང་འདིའི་སྐོར་གོང་དུ་བཤད་ཟིན་པས་སླར་ཡང་
མ་སྤྲོས། འདི་དག་གི་ཚུལ་རྒྱས་པ་<<མི་འཇིགས་སེང་གེའི་ང་རོའི>>ཤོག་གྲངས་
༤༠ <<དབྱངས་ཅན་དགྱེས་གླུ་>> ༢༩ བོད་མཁས་སྙན་འགྲེལ་ ༡༤༥
<<དབྱངས་ཅན་དགྱེས་གླུའི་མཆན་འགྲེལ་» ༦༠ དུང་དཀར་སྙན་འགྲེལ་
༧༡ རྡོ་རྗེ་རྒྱལ་པོའི་སྙན་འགྲེལ་ ༢༩༩ <<སྤྱི་དོན་» ༢༥ སོགས་ན་གསལ་
བས་དེ་དག་ལ་གཟིགས་ནས་ཞིབ་ཏུ་རྟོགས་པར་བྱོས།

107 སྙན་ངག་གི་སྐོར།
༡༢༽ དྲི་བ། སྙན་ངག་སྤྱི་དོན་ལས་སྙན་ངག་གི་ཉམས་གཏོད་ཚུལ་སྔ་ཕྱིའི་སྐོར་
དང་། དེའི་ཐད་མཁས་པའི་གསུང་རྒྱུན་ཞིག་སྙན་ངག་མཁན་རྣམས་ལ་ངེས་དགོས་
པའི་མན་ངག་ཅིག་ཡིན་ཚུལ་ཇི་ལྟར་གསུངས་ཡོད་རྒྱས་པར་བྲིས།
ལན། སྤྱི་དོན་ལས་གསུངས་པ་ལྟར་གྱི་སྙན་ངག་གི་ཉམས་གཏོད་ཚུལ་ནི།
སྤྱིར་སྙན་ངག་གི་ཉམས་གཏོད་ཚུལ་ལ་ནི་ངེས་པ་མེད་པར་བརྗོད་དོན་དང་བསྟུན་
དགོས་པ་ཡིན་མོད། འདིར་དཔེ་མཚོན་ཞིག་སྤྱི་དོན་གྱི་ཚིག་སྣ་བསྡུས་ཏེ་བཀོད་
ན། སྤྱིར་རང་ཕྱོགས་ཀྱི་དཔུང་ཁག་ལ་ཕྱོགས་ཡོངས་ནས་བསྟོད་དེ་ཕ་རོལ་གྱི་
དགྲ་བོ་དག་ཚེགས་མེད་དུ་འཇོམས་ཞེས་བཀོད་ན་མི་ལེགས་པ་མེད་མོད། དེ་ལས་
ལྡོག་སྟེ་དགྲ་ཕྱོགས་ཀྱི་དཔུང་ཤུགས་དང་དམག་ཇུས་མཚོན་ཆ་སོགས་ལ་ཆེས་རབ་
ཏུ་བསྔགས་ནས་དེ་ལས་རང་ཕྱོགས་དཀའ་ཚེགས་མེད་པར་རྒྱལ་བར་བསྟན་པ་ལ་
ནི་སྔ་མ་ལས་ཀྱང་ཉམས་ཁྱད་པར་དུ་འཕགས་པ་ཐོན་ཡོད། དེ་དག་གི་ཁྱད་པར་
ནི་གོ་དོན་སོ་སོའི་ཟུར་ལས་རྟོགས་ནུས་པས་བསྐྱར་འབྲི་བྱས་མེད།
སྙན་ངག་ལ་འཇུག་མཁན་རྣམས་ཀྱིས་ངེས་པར་རྟོགས་པར་བྱ་དགོས་པའི་གལ་
ཆེའི་མན་ངག་ནི། སྙན་ངག་གི་རྩོམ་ལུས་བཅད་ལྷུག་སྤེལ་མ་གང་འདྲ་ཡིན་རུང་
སྐབས་བབ་ཀྱི་བརྗོད་དོན་སྟོན་པ་ལ་དམིགས་བསལ་དགོས་པ་མེད་པའི་ཚིག་ལྷག་
རྣམས་དོར་ནས་བརྗོད་ན་ཚིག་ངོས་གཙང་ཞིང་ཚགས་དམ་པ་དང་། སྐོར་བ་དང་
སྒྲ་རྒྱན་སོགས་ཀྱི་སྐབས་ལྟར་དབྱངས་ངེས་པ་དང་ཡི་གེ་འདྲ་བ་སྐྱེ་གནས་མཚུངས་
པ་སོགས་བསམ་བཞིན་བྱས་པ་མིན་པར་ཚིག་སྦྱོར་གྱི་ཕྲེང་བ་སོགས་སུ་དམིགས་
བསལ་གྱི་དགོས་པ་མེད་བཞིན་ཐོན་པའི་ཚིག་ཕྲད་སྒྲ་གདངས་འདྲ་བ་སོགས་ངག་
ཏུ་བརྗོད་མི་བདེ་ལ་རྣ་བར་མི་སྙན་པས་དེ་རིགས་སྤོང་ཐབས་ལ་གང་ཐུབ་ཀྱིས་འབད་

སྙན་ངག་སྤྱི་དོན། ། 108
གལ་ཆེ། འདིའི་ཚུལ་རྒྱས་པར་<<སྤྱི་དོན་>ཤོག་གྲངས། ༢༧ དུང་དཀར་གྱི་
སྙན་ངག་ ༦༠ སོགས་སུ་གཟིགས་ནས་ཞིབ་ཏུ་རྟོགས་པར་བྱ།
༡༣༽ དྲི་བ མང་དུ་ཐོས་ཀྱང་གྱ་གྱུའི་སེམས་ལྡན་འགས། །རྨོངས་ཞེན་
བྲིས་བཤུས་རྒྱུ་སྐར་མང་ཚོགས་ཀྱང་། །འཁྲུལ་མུན་མ་སངས་དགག་སྒྲུབ་
ཆོ་ངེ་སྐབས། །ལེགས་བཤད་འོད་སྟོང་སྤྲོས་འདི་སྐྱེ་དགུའི་མིག ཅེས་པ་
འདི་གཞུང་གང་ནས་སྤྱི་དོན་དུ་དྲངས་པ་དང་། འདི་ལ་ཤར་ལྷོ་གང་གི་རྩོམ་
ཉམས་ཐོན་ཡོད་ཚུལ་འགྲེལ་བཤད་ཐོག་ཚིག་འགྲེལ་ཞིབ་པར་བྲིས།།
མན། འཇམ་བཞད་སྐུ་ཕྲེང་དང་པོ་དབལ་ཤུལ་ངག་དབང་བརྩོན་འགྲུས་ཀྱིས་
བརྩམས་པའི་གྲུབ་མཐའ་ཆེན་མོའི་བར་སྐབས་ཚིགས་བཅད་ལས་དྲངས་ཤིང་།
ཚིགས་བཅད་འདིའི་བརྗོད་དོན་ནི། གཞུང་ལུགས་ལ་ཐོས་པ་མང་ཡང་ཐོས་པའི་
དོན་བསམ་སྒོམ་གྱིས་མྱོང་བ་ཐོབ་པ་དང་གནད་ལོན་པ་མ་བྱུང་བས། གནས་ལུགས་
ཀྱི་དོན་ངོ་མ་དང་འཕྲད་ཚེ་གྱ་གྱ་སྟེ་རྣམ་རྟོག་གིས་འཁྲུལ་བར་བྱས་བའི་སེམས་དང་
ལྡན་པའི་རྨོངས་པ་འགས། བརྩམས་ཟིན་པའི་གཞན་གྱི་བསྟན་བཅོས་བརྐུ་བཤུས་
ཀྱིས་བརྩམས་ཆོས་ཀྱི་ཕུང་བོར་བསྐྲུན་པ་མང་མོད། དེ་དག་གང་གིས་ཀྱང་དགོས་
དོན་གནས་ལུགས་ལ་འཁྲུལ་པའི་རྨོངས་མུན་བསལ་བར་མི་ནུས་པའི་ཐོག་རང་ལྟ་
མཆོག་འཛིན་གྱི་གཞན་དབང་དུ་གྱུར་ནས་རྩོད་པ་ལྷུར་ལེན་པའི་སྐབས་འདིར། ངག་
དབང་བརྩོན་འགྲུས་རང་ཉིད་ཀྱིས་བརྩམས་པའི་གྲུབ་མཐའི་གཞུང་ལུགས་འདི་
འཁྲུལ་བའི་རྨོངས་མུན་སེལ་བའི་ལེགས་བཤད་ཀྱི་འོད་སྟོང་འཕྲོ་བ་ཅན་ཞིག་ཡིན་
པས། སྐྱེ་དགུའི་མིག་གཅིག་པུ་ལྟ་བུ་ཡིན་ཞེས་པའི་དོན་ཡིན་ནམ་སྙམ། རྩོམ་
ཡིག་འདི་རྗེ་འཇིགས་མེད་དབང་པོ་ལྟ་བུའི་རྩོམ་ཡིག་གཞན་དག་དང་བསྡུར་ཚེ་ཁ་

109
 སྙན་ངག་གི་སྐོར།
དམ་ཞིང་གོ་དཀའ་བས་ཤར་ལུགས་ཀྱི་རྩོམ་གཤིས་ཐོན་ཡོད
༡༤༽ དྲི་བ། 
སྦྱར་བ་སོགས་ཐུན་མོང་མ་ཡིན་པའི་རྒྱན་བཅུའི་དོན་སྤྱི་དོན་ལྟར་བྲིས
ལན། ༡༽ 
སྦྱར་བའི་ཡོན་ཏན་བཤད་པ་ལ་ལྷོ་ཕྱོགས་བེ་དཙྩའི་ལུགས་དང་
ཤར་ཕྱོགས་གོ་ཌ་པའི་ལུགས་གཉིས་ལས། དང་པོ་ནི། རྩ་བ་ལས། སྦྱར་བ་སྲོག་
ཆུང་ཡི་གེ་མཆོག །ལྷོད་པ་ཉིད་ཀྱིས་མ་རེག་པའོ། ཞེས་གསུངས་པ་ལྟར། ལྷོད་པ་
སྟེ་སྲོག་ཆུང་ངམ་འཇམ་པའི་ཡི་གེ་མང་ཞིང་། སྲོག་ཆེན་རྩུབ་པའི་ཡི་གེ་ཅུང་ཙམ་བསྲེས་
པའོ། གཉིས་པ་ཤར་པའི་ལུགས་ནི། སྲོག་ཆུང་གི་ཡི་གེ་འབའ་ཞིག་དང་། དེ་ཡང་
ཡི་གེ་འདྲ་བ་བསྐྱར་བལྡབ་བྱེད་པའི་རྗེས་ཁྲིད་ཅན་དུ་འདོད་པ་ཡིན
༢༽ 
རབ་དྭངས་ཀྱི་ཡོན་ཏན་བཤད་པ་ལ་དང་པོ་ལྷོ་ལུགས་ནི། རྩ་བ་ལས།
རབ་དྭངས་ལྡན་པ་གྲགས་དོན་ཅན། ཞེས་གསུངས་པ་ལྟར། རྗོད་བྱེད་དྭངས་
ཤིང་བརྗོད་དོན་གསལ་བས་དོན་རྟོགས་པ་དཀའ་ཚེགས་མེད་པ་འཇིག་རྟེན་ན་གྲགས་
པའི་དོན་ཅན་ནོ། གཉིས་པ་ཤར་ལུགས་ནི། རྩ་བ་ལས། ངེས་ཚིག་ཡོད་ཕྱིར་
གོ་ཌཱ་པ། །ཤིན་ཏུ་གྲགས་པ་མིན་ཡང་འདོད། ཅེས་གསུངས་པ་ལྟར། ངེས་
ཚིག་བཤད་དུ་ཡོད་ན། 
འཇིག་རྟེན་ལ་མ་གྲགས་ཤིང་གོ་དཀའ་ན་ཡང་རབ་དྭངས་
ཀྱི་ཡོན་ཏན་དུ་རུང་བར་འདོད། །
༣༽ མཉམ་པའི་ཡོན་ཏན་བཤད་པ་ལ། དང་པོ་ལྷོ་ལུགས་ནི། དེ་ནི་འཇམ་
རྩུབ་བར་མ་སྟེ། །སྦྱོར་བ་འཇམ་རྩུབ་བར་མ་ཡི། །ཡི་གེ་བཀོད་པའི་སྐྱེ་གནས་
ཅན། ཞེས་གསུངས་པ་ལྟར། རྩུབ་ཤས་ཆེ་བ་དང་འཇམ་ཤས་ཆེ་བ་མིན་པར་
འཇམ་རྩུབ་བར་མ་སྟེ། 
རྐང་པའི་དོ་མཉམ་པ་བྱས་པས་འཇམ་རྩུབ་བར་མ་བཀོད་
པའི་སྐྱེ་གནས་ཅན་ནོ། 
ཨ་ལགས་ཞབས་དྲུང་གིས་འཇམ་ན་འཇམ་པར་མཉམ།

སྙན་ངག་སྤྱི་དོན། iio
རྩུབ་ན་རྩུབ་པར་མཉམ་པ། བསྲེས་ན་བར་མར་མཉམ་པ་ཅན། ཞེས་གསུངས་
པ་འདི་ཟུར་མཁར་བློ་གྲོས་རྒྱལ་པོ་སོགས་ཀྱི་རྗེས་སུ་འབྲངས་པ་ལྟར་སྣང་ཡང་།
བཤད་སྲོལ་འདི་ལ་རིན་སྤུངས་པ་ངག་དབང་འཇིག་གྲགས་ཀྱིས་འགྲེལ་མཛད་སྔ་
མ་རྣམས་ཀྱིས་འཇམ་རྩུབ་བར་མ་ཞེས་པའི་འབྲུ་གནོན་དུ། རྐང་པ་བཞི་ཀར་འཇམ་
པའི་སྦྱོར་བ་དང་། རྩུབ་པའི་སྦྱོར་བ་དང་། དེ་གཉིས་བསྲེས་པའི་སྦྱོར་བ་ཞེས།
སྡེ་ཚན་རྣམ་པ་གསུམ་དུ་ཕྱེ་བས་བཤད་ཚུལ་ཞིབ་ལ་མང་བ་མཛད་ཀྱང་། རྐང་
བཞི་འཇམ་པ་ཁོ་ན་དང་། རྩུབ་པ་ཁོ་ནའི་སྦྱོར་བ་ལ་འདིར་འཇམ་རྩུབ་མཉམ་པའི་
ཐ་སྙད་མེད་པས་བཤད་པ་གཞུང་ཐོག་ཏུ་མ་འབྲེལ་ལོ། ཞེས་གསུངས་ཡོད་ཅིང་
བོད་མཁས་པས་ཀྱང་རིན་སྤུངས་པའི་བཞེད་པ་ལྟར་འདོད་པས་དོན་གཉེར་དང་
ལྡན་པ་རྣམས་ཀྱིས་འདིའི་ཐད་བརྟག་པར་བྱ་དགོས། །
༤༽ སྙན་པའི་ཡོན་ཏན་བཤད་པ་ལ་གཉིས་ལས། སོ་སོའི་ལུགས་ལ་སྒྲ་
ཉམས་དང་དོན་ཉམས་རེ་ཡོད་ཅིང་། དང་པོ་ལྷོ་ལུགས་ཀྱི་སྒྲ་ཉམས་ནི། རྩ་བ་
ལས། སྒྲ་ནི་གང་དང་ཅི་ཡིན་ཀྱང་། གང་ཞིག་མཚུངས་པ་ཉམས་མྱོང་བ། །དེ་
ཡི་གཟུགས་སོགས་ཚིག་ཉེ་བ། །རྗེས་སུ་ཁྲིད་བཅས་ཉམས་དང་ལྡན། ཞེས་གསུངས་
པ་ལྟར། ཚིགས་བཅད་ཀྱི་ཐོག་མར་གང་སྦྱར་བ་དེར་སྐྱེ་གནས་དང་དབྱངས་
བརྩེགས་པ་ཅི་རིགས་ཀྱི་སྒོ་ནས་མཚུངས་པ་ཚིག་ཕྱི་མ་རྣམས་སུ་ཕན་ཚུན་ཉེ་བར་
གནས་པ་ཚིག་མཚུངས་པའི་སྒྲའི་ཉམས་དང་། དེ་འདྲ་བར་རྗེས་སུ་ཁྲིད་པ་དང་
བཅས་པ་ནི་སྒྲའི་ཉམས་དང་ལྡན་པའོ། གཉིས་པ་ཤར་པའི་ལུགས་ནི་སྐྱེ་གནས་
དང་། ཕྱི་མོ་བརྩེགས་པ་སོགས་ཀྱི་སྒོ་ནས་མཚུངས་པ་ཙམ་གྱིས་མི་ཆོག་པར་རྐང་
པའི་ཐོག་མར་གནས་པའི་མིང་གཞི་དེ་དང་འདྲ་བ་ཕྱི་མ་རྣམས་སུ་ཡང་ཡང་འབྱུང་
བའི་རྗེས་ཁྲིད་ཅན་ཞིག་ཡིན་དགོས། ཤར་ལྷོ་ཐུན་མོང་དུ་འདོད་པའི་རྗེས་ཁྲིད་

ii1 སྙན་ངག་གི་སྐོར།
ལ་ནི་རྐང་པ་ལ་བསྐོར་པའི་རྗེས་ཁྲིད་དང་ཚིག་ལ་བསྐོར་པའི་རྗེས་ཁྲིད། རིང་བར་
གནས་པའི་རྗེས་ཁྲིད་གསུམ་ཡོད་ཅིང་དེ་དག་གི་ཚུལ་རྒྱས་པ་གཞུང་གཞན་རྣམས་
སུ་གཟིགས་པས་འཐུས། །
༥༽ ཤིན་ཏུ་གཞོན་པའི་ཡོན་ཏན་བཤད་པ་ལ་གཉིས་ལས། དང་པོ་ལྷོ་
ལུགས་ནི། རྩ་བ་ལས། རྩུབ་མིན་ཡི་གེ་མང་བ་འདི། ། ཤིན་ཏུ་གཞོན་པ་ཉིད་དུ་
འདོད། ཅེས་གསུངས་པ་ལྟར། རྩུབ་པ་སྲོག་ཆེན་གྱི་ཡི་གེ་ཚེགས་ཆེན་པོས་བརྗོད་
པར་བྱ་བ་མ་ཡིན་པར། སྲོག་ཆུང་སྟེ་ག་ཀ་ལ་སོགས་འཇམ་པའི་ཡི་གེ་མང་བ་
ལ་འདོད། གཉིས་པ་ཤར་ལུགས་ལ་ཤར་ཕྱོགས་པ་དག་ཀྱང་སྐབས་འགའ་ཞིག་
ཏུ་ལྷོ་པ་ལྟར་འདོད་ཀྱང་། ཕལ་ཆེར་དེ་ལས་ལྡོག་སྟེ་བརྗོད་པར་ཚེགས་ཆེ་བའི་
སྲོག་ཆེན་གྱི་ཡི་གེ་དག་བཀོལ་བར་བྱེད་དོ།
༦༽ དོན་གསལ་བའི་ཡོན་ཏན་བཤད་པ་ལ། རྩ་བ་ལས། དོན་གསལ་
དོན་བརྟག་མི་དགོས་ཉིད། ཅེས་གསུངས་པ་ལྟར་བརྗོད་བྱའི་དོན་དེ་ལ་གཏན་ཚིགས་
ཀྱིས་སླར་བརྟག་མི་དགོས་པར་རྗོད་ཚིག་ཉིད་ལ་བརྟེན་ནས་རྟོགས་ནུས་པ་ལྷོ་ཤར་
ཐུན་མོང་བའི་དོན་གསལ་དུ་འདོད། །
༧༽ རྒྱ་ཆེ་བའི་ཡོན་ཏན་བཤད་པ་ལ། རྩ་བ་ལས། གང་དུ་འགའ་ཞིག་
བརྗོད་པ་ལ། ཁྱད་པར་ལྡན་པའི་ཡོན་ཏན་ལྡན། །དེ་ནི་རྒྱ་ཆེར་བརྗོད། ཅེས་
གསུངས་པ་ལྟར། བརྗོད་ཚུལ་གྱི་དབང་གིས་ཡུལ་དེའི་ཡོན་ཏན་དངོས་སུ་བརྗོད་
པའི་ཤུགས་སམ་ནུས་པ་ལ་བརྟེན་ནས་དེའི་ཁྱད་པར་དུ་འཕགས་པའི་ཡོན་ཏན་མང་
པོ་ཞིག་ཤུགས་ལ་རྟོགས་ཐུབ་པ་ལྷོ་ཤར་ཐུན་མོང་བའི་རྒྱ་ཆེ་བའི་ཡོན་ཏན་དུ་འདོད།
༨༽ བརྗིད་པའི་ཡོན་ཏན་བཤད་པ་ལ་གཉིས་ལས། དང་པོ་ལྷོ་པའི་ལུགས་
ནི། བརྗོད་པ་ཚིག་སྡུད་མང་པོ་ཉིད། །འདི་ནི་ལྷུག་པ་དག་གི་གསོས། ཞེས་གསུངས་

སྙན་ངག་སྤྱི་དོན། 112
ནམ
པ་ལྟར། བོད་ཀྱི་བརྡ་སྤྲོད་ལས་འབྱུང་བའི་ཚིག་སྡུད་གཙོ་བོ་བྱས་ནས་འཇམ་རྩུབ་
དོ་མཉམ་ཞིང་གཙོ་བོ་ཚིག་ལྷུག་ལ་སྦྱོར་བ་དང་། གཉིས་པ་ཤར་པའི་ལུགས་ནི།
ཚིག་སྡུད་མང་དགོས་པ་འདྲ་ཡང་འཇམ་རྩུབ་དོ་མི་མཉམ་པའོ།
༩༽ མཛེས་པའི་ཡོན་ཏན་བཤད་པ་ལ་གཉིས་ལས། དང་པོ་ལྷོ་ལུགས་
ནི། རྩ་བ་ལས། མཛེས་པ་འཇིག་རྟེན་དོན་དག་ལས། །མ་འདས་འགྲོ་ཀུན་ལ་
མཛེས་པའོ། ཞེས་གསུངས་པ་ལྟར། འཇིག་རྟེན་པའི་བློའི་གནས་ཚད་ལས་མ་
བརྒལ་བར་དེ་དང་འཚམས་པར་བརྗོད་པ། མཁས་བླུན་འགྲོ་བ་ཀུན་ལ་མཛེས་
ཤིང་ཡིད་འཕྲོག་པར་བྱེད་པའོ། །གཉིས་པ་ཤར་ལུགས་ནི། རྩ་བ་ལས། འཇིག་
རྟེན་འདས་ཤིང་བརྗོད་འདོད་ཀྱིས། །དོན་གང་ཤིན་ཏུ་བཀོད་གྱུར་པ། །དེ་ཡིས་
མཁས་པ་ཤིན་ཏུ་ནི། །ཚིམ་གྱུར་ཅིག་ཤོས་མ་ཡིན་དཔེར། ཞེས་གསུངས་པ་ལྟར།
འཇིག་རྟེན་པའི་གྲགས་པ་ལས་ཡོངས་སུ་བརྒལ་ཞིང་འུད་ཆེ་བའི་ངག་གིས་སྒྲོ་
བཏགས་ཏེ་བརྗོད་པའོ།
༡༠༽ ཏིང་ངེ་འཛིན་གྱི་ཡོན་ཏན་བཤད་པ་ལ། རྩ་བ་ལས། གཞན་གྱི་
ཆོས་དེ་གཞན་དག་ལ། །འཇིག་རྟེན་ལུགས་ཀྱི་རྗེས་འབྲངས་ནས། །གང་དུ་ཡང་
དག་འཛིན་བྱེད་པ། །ཏིང་ངེ་འཛིན་དུ་བརྗོད། ཅེས་གསུངས་པ་ལྟར། དངོས་
པོ་གཞན་གྱི་ཆོས་གང་ཡང་རུང་བ་ཞིག་རྣམ་པ་མ་འགྱུར་བར་ཆོས་ཅན་ཕལ་བ་
གཞན་ཞིག་ཏུ་བཀོད་པ་ནི་ལྷོ་ཤར་ཐུན་མོང་བའི་ཏིང་ངེ་འཛིན་གྱི་ཡོན་ཏན་ནོ། འདིའི་
ཚུལ་རྒྱས་པ། <<མི་འཇིགས་སེང་གེའི་ང་རོ་» ༤༤ <སྙན་འགྲེལ་དབྱངས་
ཅན་དགྱེས་གླུའི་མཆན་འགྲེལ་>> པ། བོད་མཁས་པའི་<<དཎྜིའི་དགོངས་རྒྱན »
༡༥༠༌༡༩༠། མཁན་པོ་སྟོབས་ལྡན་རབ་འབྱམས་པའི་<<སྙན་ངག་མེ་ལོང་གི་ཟིན་
ཐོ་དྲན་པའི་གསལ་འདེབས་> ༤༨ དུང་དཀར་གྱི་<<ཚིག་རྒྱན་རིག་པའི་སྒོ་འབྱེད་

113
 སྙན་ངག་གི་སྐོར།
» ༧༦ རྡོ་རྗེ་རྒྱལ་པོའི་<<སྙན་ངག་རྣམ་བཤད་གསལ་སྒྲོན » ༣༠༢ << སྤྱི་
དོན་» ༣༢ <<ཚངས་སྲས་བཞད་སྒྲ>> ༤༦ གསང་བདག་རྡོ་རྗེའི་<<མིག་
ཡིད་རྣ་བའི་དགའ་སྟོན་> ༥༥ 
སོགས་ལ་ཞིབ་ཏུ་གཟིགས་ནས་རྟོགས་པར་བྱ།
༡༥༽ དྲི་བ། 
ལྷོ་ཤར་གཉིས་སོ་སོའི་ལུགས་ལ་སྦྱར་བ་དང་
། རབ་དྭངས་
གཉིས་ཀྱི་ཁྱད་པར་ཅི་ཡིན། །
ལན། དང་པོ་ཤར་ལུགས་ཀྱི་སྦྱར་བ་ནི། དུང་དཀར་ཚང་གི་སྙན་འགྲེལ་
ལས། སྲོག་ཆུང་ཤས་ཆེ་ཡི་གེ་གཅིག །ཡང་ཡང་བསྐོར་པ་ཤར་པའི་ལུགས། ཞེས་
གསུངས་པ་ལྟར་སྲོག་ཆུང་གི་ཡི་གེ་ཤས་ཆེ་ཞིང་། གསལ་བྱེད་ཡི་གེ་གཅིག་ཉིད་
ཡང་ཡང་བསྐོར་བའི་རྗེས་ཁྲིད་ཅན་ཞིག་ཏུ་འདོད
། ཤར་ལུགས་ཀྱི་རབ་དྭངས་
ནི། དེ་ལས། ཐུན་མོང་འཇིག་རྟེན་ལ་གྲགས་ཤིང་། །གོ་སླ་དོན་གསལ་རབ་
དྭངས་ཡིན། ཞེས་གསུངས་པ་ལྟར་གོ་སླ། འདིའི་ཁྱད་པར་དང་པོ་ལ་སྲོག་ཆུང་
གི་ཡི་གེ་ཤས་ཆེ་དགོས་པ་དང་། 
གཉིས་པ་ལ་བརྗོད་དོན་བསྟན་སྟངས་ཀྱི་ཁྱད་
པར་ཙམ་ལས་སྲོག་ཆེན་དང་སྲོག་ཆུང་གི་ངེས་པ་མེད
གཉིས་པ་ལྷོ་ལུགས་ཀྱི་སྦྱར་བ་ནི། དུང་དཀར་ཚང་གི་སྙན་འགྲེལ་ལས། སྲོག་
ཆེན་ཤས་ཆེ་སྲོག་ཆུང་ཡང་། །འགའ་ཞིག་བསྲེས་པ་ལྷོ་པའི་ལུགས། ཞེས་དང་།
ལྷོ་ལུགས་ཀྱི་རབ་དྭངས་ནི། ཐུན་མོང་འཇིག་རྟེན་ལ་གྲགས་ཤིང་། །གོ་སླ་དོན་
གསལ་རབ་དྭངས་ཡིན། 
ཞེས་གསུངས་པ་ལྟར་དང་པོ་ལ་སྲོག་ཆེན་དང་སྲོག་ཆུང་
གི་ཁྱད་པར་དང་། 
གཉིས་པ་ནི་ནང་དོན་བསྟན་སྟངས་ཀྱི་ཁྱད་པར་ཙམ་ལས་ཤར་
པའི་སྐབས་ལྟར་སྲོག་ཆེན་སྲོག་ཆུང་ངམ་འཇམ་རྩུབ་ཀྱི་ཁྱད་པར་མེད

འ14
སྙན་ངག་སྤྱི་དོན། 
༡༦༽ དྲི་བ། རྒྱ་བོད་གཉིས་ཀྱི་ཡི་གེ་འཇམ་རྩུབ་ངོས་འཛིན་དང་། འཇམ་རྩུབ་
ཀྱི་ཡི་གེའི་མིང་གི་རྣམ་གྲངས་ཅི་ཡོད་སྙན་སྤྱི་ལྟར་བྲིས།
ལན། དང་པོ་ལེགས་སྦྱར་ལྟར་གྱི་ཡི་གེ་འཇམ་རྩུབ་ནི། ཙནྡྲ་གོ་མིའི་<<སྒྲ་
མདོ་>>ལས་གསུངས་པ་ལྟར། སྡེ་བ་ལྔའི་དང་པོ་ཀ་ཙ་ཊ་ཏ་པ། གསུམ་པ། ག་
ཛ་ཌ་ད་བ། ལྔ་པ། ང་ཉ་ཎ་ན་མ། མཐར་གནས་ཡ་ར་ལ་ཝ་སྟེ་བཅུ་དགུ་བོ་
སྲོག་ཆུང་གི་ཡི་གེ་དང་། དེ་ལས་གཞན་པ། ཁ་གྷ། ཚ་ཛྷ། ཋ་ཌྷ། ཐ་དྷ། ཕ་
ཤ་ཥ་ས་ཧ་ཀླུ་རྣམས་སྲོག་ཆེན་ནམ་རྩུབ་པའི་ཡི་གེ་ཞེས་བྱ། བོད་སྐད་ཀྱི་
བྷ། 
ཁ་ཆ་ཐ་ཕ་ཚ་ཞ་ཟ་ཤ་ས་ཧ་བཅུ་བོ་སྲོག་ཆེན་ཏེ་རྩུབ་པ་དང་ལྷག་
དབང་དུ་བྱས་ན། 
མ་ཉི་ཤུ་བོ་འཇམ་པའམ་སྲོག་ཆུང་གི་ཡི་གེའོ། འདི་དག་ལ་རླུང་ཤུགས་ཆེ་ཆུང་
ལས་འཇམ་རྩུབ་ཀྱི་ཐ་སྙད་བྱས་པ་ཡིན། འཇམ་པ་དང་། ཡང་བ། སྲོག་ཆུང་།
ལྷོད་པ། མཉེན་པ། ཡི་གེ་མཆོག་ཅེས་པ་རྣམས་མིང་གི་རྣམ་གྲངས་དང་། རྩུབ་
པ་དང་། ལྕི་བ། སྲོག་ཆེན། དམ་པ། གྱོང་བ། ཡི་གེ་དམན་པ་ཞེས་པ་རྣམས་
མིང་གི་རྣམ་གྲངས་ཡིན།
༡༧༽ དྲི་བ། དོན་རྒྱན་སོ་ལྔའི་གྲངས་འདྲེན་དང་། རང་བཞིན་བརྗོད་པའི་
རྒྱན་བཞིའི་ཁྱད་པར་བཅས་བྲིས།
ལན། རྩ་བ་ལས། རང་བཞིན་བརྗོད་དང་དཔེ་དང་ནི། །གཟུགས་ཅན་
གསལ་བྱེད་སྐོར་བ་དང་། །འགོག་དང་དོན་གཞན་བཀོད་པ་དང་། །ལྡོག་པ་ཅན་
དང་སྲིད་པ་ཅན། །བསྡུས་དང་ཕུལ་བྱུང་རབ་བཏགས་དང་། །རྒྱུ་དང་ཕྲ་མོ་ཆ་
དང་རིམ། །དགའ་དང་ཉམས་ལྡན་གཟི་བརྗིད་ཅན། །རྣམ་གྲངས་བརྗོད་དང་
ཀུན་ཏུ་ཕན། །རྒྱ་ཆེ་བསྙོན་དོར་སྦྱར་བ་དང༌། ཁྱད་པར་མཚུངས་པར་སྦྱོར་བ་

115
 སྙན་ངག་གི་སྐོར།
དང་། །འགལ་དང་སྐབས་མིན་བསྟོད་པ་དང་། །ཟོལ་བསྟོད་ངེས་པར་བསྟན་
པ་དང་། །ལྷན་ཅིག་བརྗོད་དང་ཡོངས་བརྗེས་ཤིས། །རབ་སྤེལ་དེ་ནས་དགོངས་
པ་ཅན། ཞེས་གསུངས་པ་ལྟར་ཡིན།
སྤྱིར་རང་བཞིན་བརྗོད་པ་ཞེས་པ་ནི་བརྗོད་བྱའི་དོན་དེའི་ངོ་བོ་དང་། རྣམ་
པའི་གནས་སྐབས་ལ་སྒྲོ་སྐུར་གྱི་སྐྱོན་གྱིས་མ་རེག་པར། དངོས་སུ་རང་སྟེང་གི་
བདེན་པའི་དོན་ངོ་མ་བརྗོད་པ་སྟེ་འཁྱོག་བཤད་མིན་པའི་དྲང་པོའི་གཏམ་མོ། སྐབས་
འདིའི་འཁྱོག་བཤད་དམ་འཁྱོག་བརྗོད་ཅེས་པ་བདེན་རྫུན་གྱི་དོན་ལ་མི་གོ་བར
། མཆུ་
ནི་བྱུ་རུ་དང་འདྲ་ཞེས་བསྐོར་ནས་བརྗོད་པ་དང་། མཆུ་ནི་དམར་ཞེས་ལམ་གཞན་
དུ་མ་འཁྱོག་པར་ཐད་ཀར་དྲང་མོར་བརྗོད་པའི་ཁྱད་པར་ལ་གོའམ་སྙམ་པས་བརྟག་
པར་ཞུ། 
རྒྱན་བཞི་བོར་རང་བཞིན་བརྗོད་པའི་མཚན་ཉིད་གཅིག་མཐུན་དུ་ཚང་
ཡང་དང་པོ། རིགས་སྤྱི་དང་བྱེ་བྲག་ལ་ཁྱབ་པའི་ཁྱད་ཆོས་བརྗོད་པ་དང་། གཉིས་
པ། 
བྱེད་པ་པོ་གཞན་དང་འབྲེལ་མ་འབྲེལ་ཅི་རིགས་པའི་བྱ་བའི་ཁྱད་ཆོས་གཙོ་
བོར་བརྗོད་པ་དང་། གསུམ་པ། ཁྱད་གཞི་དངོས་པོ་གང་ཡང་རུང་བའི་ཡོན་ཏན་
ནམ་ནུས་པའམ་བྱེད་ལས་གཙོ་བོར་བརྗོད་པ། བཞི་པ། ཁྱད་གཞི་བདག་པོ་གང་
དང་འབྲེལ་བའི་རྫས་སམ་རྟགས་མཚན་ནམ་ཐུན་མིན་གྱི་ཁྱད་པར་གཙོ་བོར་བརྗོད་
པ་བཅས་ཀྱི་ཁྱད་པར་ཡོད། རང་བཞིན་བརྗོད་པའི་ཚིག་ཡིན་ན་རང་བཞིན་བརྗོད་
པའི་རྒྱན་ཡིན་མི་དགོས་ལ་རང་བཞིན་བརྗོད་པའི་རྒྱན་ཡིན་མིན་གྱི་གནད་དོན་གཙོ་
བོ། 
འཁྱོག་ཚིག་དང་མ་འབྲེལ་བའི་སྒོ་ནས་སྒྱུ་རྩལ་གྱི་སྣང་བརྙན་འཐུས་སྒོ་ཚང་
བ་བསྐྲུན་ཐུབ་ཡོད་མེད་ཀྱི་ཐོག་ནས་འཇོག་དགོས་སྙམ། །
3༽ དྲི་བ། དཔེ་རྒྱན་ལས་དྲངས་པའི་རྡ་སའི་གནས་བསྟོད་ཐོཀ་དྲུག་ལས་མ་

116
སྙན་ངག་སྤྱི་དོན།
ཉུང་བ་ཞིག་ཚིག་སྦྱོར་མཛེས་པར་བྲིས། །
ལན། ས་ཆེན་འདབ་མ་ཡངས་པོའི་མཛེས་རྒྱན་དུ། །སྲིད་ཞིའི་མཛེས་པའི་
མཚར་སྡུག་སྙིང་པོ་ཀུན། །བྱེད་པོས་གཅིག་ཏུ་བསྡུས་ཏེ་བསྐྲུན་པ་བཞིན། །འཕགས་
ཡུལ་ཆོས་ཀྱི་ཞིང་ཁམས་ཨེ་མ་མཛེས། །
བྱང་རྒྱུད་ཛ་ལནྡྷརའི་གནས་ཀྱི་མཆོག །ཕུལ་བྱུང་བཀོད་པའི་སྐབས་གསུམ་
ཁེངས་པ་བསྙིལ། །མཆོག་བརྙེས་གྲུབ་པས་རོལ་གར་འགྲན་པའི་གནས། །འཇིག་
རྟེན་མིག་གི་བདུད་རྩི་ལྟ་བུར་གྱུར། །
གནམ་སྔོན་བཞུས་པའི་ཁུ་བས་བྱུགས་པ་བཞིན། །གཡུ་མདངས་སྤང་གཤོངས་
ཡངས་པོའི་ལྟེ་བ་ལ། །ཐང་ཤིང་རལ་པས་སྒེག་པའི་ལྷུན་པོ་སྟེ། །རྡ་ས་ཞེས་བྱའི་
སྙན་པ་རླུང་ལ་འཕྱ། ། །
ཟབ་ཞི་སྤྲོས་མེད་ཆོས་ཀྱི་དགའ་བའི་སླད། །བི་ཤྭ་ཀརྨའི་སོར་རྩེའི་འདུ་བྱེད་
ཀྱིས། །གསར་དུ་བཞེངས་འདྲའི་གྲུ་འཛིན་གཉིས་པའི་ཞིང་། །ལུགས་ཟུང་སྣང་
བ་འཁྱིལ་བའི་ཁང་བཟང་མཛེས། །
བཀོད་ལེགས་ཁང་བརྩེགས་འབུམ་གྱིས་རབ་མཛེས་ཤིང་། །ཕུན་ཚོགས་སྡེ་
བཞིའི་དགའ་བ་འབུམ་འཁྱིལ་བ། །སྐབས་གསུམ་གྲོང་ཁྱེར་ས་ལ་འཕོས་པ་ལྟའི། །རྡ་
སའི་གྲོང་གི་སྐྱེ་དགུ་ཆོས་ཀྱིས་བདེ། །
རིགས་དང་ལྟ་བའི་འཁྱེར་སོ་ཐ་དད་ཀྱང་། །གཏན་གྱི་དགའ་བ་ཨུ་དུམ་
ཝ་ར་ལ། །གཅིག་ཏུ་མོས་པས་ཐ་དད་རིགས་ཅན་ཀུན། །གང་དེར་འདུས་
པའི་ཁྲོམ་ཚོགས་ཨེ་མ་མཛེས། ། །
༡༩༽ དྲི་བ། བཞིན། གཟུགས་ཀྱི་ཟླ། འགྲན། མཛེས་པ་ཟུམ་བྱེད། རྗེས་འགྲོ་

117
 སྙན་ངག་གི་སྐོར།
-- --- - --- - པ་
བཅས་མཚུངས་གསལ་གྱི་སྒྲ་འདི་དག་ལ་ཚིག་རྐང་གཉིས་ཅན་གྱི་དཔེ་བརྗོད་རེ་ཞོག--
ལན། མཁས་དགུའི་རྩོད་འཆད་རྩོམ་པའི་མཁྱེན་རབ་མཐུ། །མ་ལུས་བྱེད་
པོས་གཅིག་ཏུ་བསྡུས་པ་བཞིན། །དྲི་མེད་ལྷག་བསམ་གངས་རིའི་གཟུགས་ཀྱི་
ཟླ། །བཤེས་ཁྱོད་རྒྱལ་བ་གཉིས་པར་ཡང་དག་འགྲན། ། །
ལྷན་སྐྱེས་རིག་པའི་མཚར་སྡུག་གྲོལ་བ་ཡིས། །རབ་བྱུང་པདྨའི་དཔལ་གྱི་
མཛེས་པ་ཟུམ། །གུས་རྟག་བརྩོན་པས་ཆོས་འཕགས་རྗེས་འགྲོ་བའི། །སྐལ་
ལྡན་སློབ་བུའི་ཚོགས་སུ་ལྷག་པར་མཛེས། །
༢༠༽ དྲི་བ། སྤྱི་དོན་གྱི་སྦྱར་བའི་དཔེའི་དཔེ་དོན་དང་སྦྱར་ཆོས་ཀྱི་གྲངས། སྦྱར་
ཚུལ། མཉམ་ཉིད་ཀྱི་དཔེ་དོན་ངོས་བཟུང་སྟེ་སྦྱར་བ་དང་མི་འདྲ་ཚུལ་དང་མཉམ་
ཉིད་ཅེས་བརྗོད་དོན། དགག་པ་དང་སྨད་པའི་དཔེའི་ཁྱད་པར་བཅས་བྲིས།
ལན། སྦྱར་བའི་དཔེ་ནི། དཔེ་ཅན་མཛའ་བ་དམ་ཞིང་ཡིད་དུ་འཐད་པའི་གྲོགས་
པོ་ཞིག་དང་། དཔེ་སྟོན་ཀའི་སྤྲིན་དཀར་གྱི་ཕུང་པོ་ཡིན་ལ། དེ་དག་གི་སྦྱར་ཆོས་
ནི། དྲི་མ་དང་བྲལ་བ། རབ་ཏུ་དཀར་བ། མཛེས་པའི་གཟི་བྱིན་ཆགས་པ། དལ་
བུས་གཡོ་བ། བགྲོད་པའི་ཚུལ་བྱེད་པ་དང་ལྔ། དེ་དག་སྦྱོར་བའི་ཚུལ་ནི། ཁྱད་
ཆོས་དག་རེ་རེ་ནས་དཔེ་དང་དཔེ་ཅན་གཉིས་ཀར་སྦྱོར་བ་རྟོགས་སླ་བས་འདིར་མ་བྲིས།།
མཉམ་ཉིད་ནི། དཔེ་ཅན་རྒས་ཤིང་འཁོགས་པའི་རྒད་པོ་ཞིག་དང་དཔེ་ཤིང་
སྡོང་སྐམ་པོ་ཞིག་སྦྱར་ཡོད། གོང་གི་སྦྱར་བའི་དཔེ་དང་མཉམ་ཉིད་ཀྱི་དཔེ་གཉིས་
མི་འདྲ་བའི་ཁྱད་པར་ཐད་སྔོན་བྱུང་སྙན་ངག་མཁན་རྣམས་ཀྱི་ཁྲོད་དུ་མི་མཐུན་
པའི་བཞེད་པ་མང་པོ་གདའ། དེ་དག་གི་ཚུལ་བསྡུས་ཏེ་བཀོད་ན། སྙན་འགྲེལ་
<< མི་འཇིགས་སེང་གེའི་ང་རོ་>> ལས། ཊཱིཀ་མཛད་སྔ་མ་རྣམས་ཀྱིས། གོང་

118
སྙན་ངག་སྤྱི་དོན།
དུ་བཤད་མ་ཐག་པའི་སྦྱར་བ་དང་། མཉམ་ཉིད་གཉིས་མི་འདྲ་བའི་དོགས་སློང་
རེ་བཀོད་མོད། དེ་ལ་རེ་ཞིག་བརྟག་པར་བྱ་ཡི། རང་བློས་གཞལ་བར་འདིར་
མ་ཟད་ཐུན་མོང་རྒྱན་གྱི་སྦྱར་བ་ཀུན་ལ་ཚིགས་བཅད་ཀྱི་དབང་གིས་སྒྲ་དོན་མཚུངས་
པ་ཅན་གྱི་རྐང་པ་གཅིག་ལས་མང་བ་ཞིག་ངེས་པར་དགོས་ཏེ། ཅིའི་ཕྱིར་ན། རྐང་
པ་རེ་རེ་ཙམ་ལ་སྒྲ་དོན་རང་ཤུགས་ཀྱིས་མཚུངས་པ་ཇི་སྙེད་ཀྱང་། དེ་ལ་སྦྱར་
བའི་ཐ་སྙད་བྱར་མེད་ཀྱི། གོང་གི་སྦྱར་བ་ལ་མཚུངས་ཆོས་གསུམ་རྐང་པ་གཉིས་
ཀྱིས་ཕྱེ་སྟེ། དཔེའི་ལམ་ལ་ཞུགས་པའི་ཕྱིར་སྦྱར་བའི་དཔེ་ཡིན་པར་འགྱུར་ལ།
འདིར། མཛེས་ལྡན་སཱ་ལ་ཀཱ་ན་ན། ཞེས་པ། དཔེ་དོན་གཉིས་ཀ་ལ་མཚུངས་པ་
སྒྲ་ཡི་རྐང་པ་གཅིག་ཁོ་ནས་མཉམ་ཉིད་དུ་འཇུག་པས་ན། མཉམ་ཉིད་ཀྱི་དཔེ་སྟེ་
ཁྱད་པར་གྱི་དབྱེ་བ་དེ་ཙམ་མོ། ཞེས་གསུངས་པ་ལྟར་བཞེད་ཅིང་། རྒྱལ་མཆོག་
ལྔ་པས་སྨོན་འགྲོ་ལོ་ཙཱ་པ་ཡབ་སྲས་ཀྱི་གསུང་རྒྱུན་ལ་བརྟེན་ནས། གོང་གི་སྦྱར་
བའི་དཔེ་ལ་ནི་མཚུངས་ཆོས་གཉིས་ལས་མི་ཉུང་ཞིང་ངེས་པར་དོན་ལ་སྦྱོར་དགོས་
པ་དང་། མཉམ་ཉིད་ཀྱི་དཔེ་ལ་ནི་མཚུངས་ཆོས་སམ་མཉམ་པའི་ཡོན་ཏན་གཅིག་
ལ་སྦྱར་ཆོག་ཅིང་སྒྲ་དོན་གང་ལ་སྦྱར་ཡང་རུང་བར་གསུངས། བོད་མཁས་དང་
སི་ཏུའི་རྗེས་འབྲང་པ་སོགས་ཀྱིས་སྦྱར་དཔེ་ནི་དཔེ་དོན་གཉིས་ཀྱི་མཚུངས་ཆོས་
སྒྲ་དོན་ཅི་རིགས་ལ་སྦྱར་རུང་བར་བཞེད་ཀྱང་མཉམ་ཉིད་ཀྱི་དཔེ་ནི་སྒྲ་གཅིག་ལ་
གཅོད་མཚམས་མི་འདྲ་བ་གཉིས་སུ་ཕྱེ་བའི་སྒོ་ནས་དཔེ་དོན་གཉིས་ལ་མཉམ་ཉིད་
དུ་སྦྱོར་རུང་བ་སྟེ། སྒྲ་མཉམ་པ་གཙོ་བོར་བརྗོད་པ་ལས་དོན་གྱི་མཚུངས་ཆོས་
ཅི་ཡང་མེད་པ་ཞིག་ཏུ་འདོད་དོ་སྙམ། །
དགག་པའི་དཔེ་ནི། རྩ་བ་ལས། དྲི་མ་ལྡན་ཞིང་བླུན་གྱུར་པས། །ཟླ་བ་ལ་
ནི་ཁྱོད་གདོང་དང་། །འགྲན་པའི་ནུས་པ་ནམ་ཡང་མེད། །ཅེས་པ་དགག་པའི་

119 སྙན་ངག་གི་སྐོར།
དཔེ་ཉིད་དོ། ཞེས་འབྱུང་བ་ལྟར། མཚོན་བྱེད་དཔེ་ཡི་སྐྱོན་འགའ་ཞིག་བརྗོད་
པའི་སྒོ་ནས་དཔེ་དེ་དཔེ་ཅན་ལ་མཚུངས་པ་དངོས་སུ་དགག་པ་སྟེ། འདི་ལ་དགག་
བྱ་དང་འགོག་བྱེད་ཀྱི་ཁྱད་ཆོས་ངེས་པར་ཚང་དགོས། །
སྨད་པའི་དཔེ་ནི། རྩ་བ་ལས། པདྨ་རྡུལ་མང་ཟླ་བ་འཛད། །དེ་དག་ལས་
ནི་ཁྱོད་ཀྱི་བཞིན། །མཚུངས་པ་ལ་ཡང་ཁྱད་པར་བཅས། །ཞེས་པ་སྨད་པའི་དཔེ་
རུ་འདོད། ཅེས་འབྱུང་བ་ལྟར་དཔེ་དེའི་སྐྱོན་འགའ་ཞིག་དངོས་སུ་བརྗོད་པའི་ཐོག་
ནས་དཔེ་དང་དཔེ་ཅན་གཉིས་ཕྱོགས་གཞན་ནས་མཚུངས་པར་བསྟན་པ་ཞིག་ཡིན།
རྒྱན་སྔ་ཕྱི་གང་ཡིན་ཡང་དཔེའི་སྐྱོན་བརྗོད་པ་འདྲ་ཡང་དཔེ་ཅན་ལ་མཚུངས་པ་
དངོས་སུ་དགག་པ་དང་། དཔེ་ཅན་ལས་དམན་པ་ཙམ་བརྗོད་དེ་མཚུངས་པར་
བསྟན་པའི་ཁྱད་པར་ཡོད། །
༢༡༽ དྲི་བ། མཚུངས་གསལ་གྱི་སྒྲ་དངོས་སུ་མེད་པ་འདི་འདྲ་བའང་མང་དུ་
འབྱུང་ངོ་ཞེས་པའི་འདི་སྒྲ་འཇུག་ཡུལ་གསལ་བར་བྲིས།
ལན། འདི་སྒྲའི་སྙེག་གཞི་ནི། ༨ ཕུལ་བྱུང་གི་དཔེ་དང་། ༡༡ རྨོངས་
པའི་དཔེ། ༡༢ ཐེ་ཚོམ་གྱི་དཔེ། ༡༣ གཏན་འབེབས་ཀྱི་དཔེ། ༡༩ འགལ་བའི་
དཔེ། ༢༢ དེ་ཉིད་བརྗོད་པའི་དཔེ། ༣༡ མཚུངས་སྦྱོར་གྱི་དཔེ་བཅས་སོ།
༢༢༽ དྲི་བ། ཡན་ལག་གཟུགས་ཅན་དང་ཆ་ཤས་གཟུགས་ཅན་གཉིས་ཀྱི་ཁྱད་
པར་ཐད་མཁས་པའི་བཞེད་པ་མི་འདྲ་ཚུལ་ཇི་ལྟར་ཡིན་རྒྱས་པར་བྲིས།
ལན། རིན་སྤུངས་ངག་དབང་འཇིག་གྲགས་ཀྱིས། འདིར་ཆ་ཤས་ཀྱི་གཟུགས་
ཅན་དང་། ཡན་ལག་གཅིག་གཟུགས་སོགས་ཀྱི་གཟུགས་ཅན་མིང་གི་རྣམ་གྲངས་

སྙན་ངག་སྤྱི་དོན། 120
ཙམ་མ་གཏོགས་ཁྱད་པར་བསྟན་དཀའ་བའི་གནས་སུ་གྱུར་ལ། འགྲེལ་གཞི་སྔ་
མ་རྣམས་སུ་དོགས་པ་བསླངས་ཤིང་དཔྱོད་པ་མ་ཤར་མོད། རང་བློས་བརྟགས་
པའི་ཚེ། ལེགས་སྦྱར་གྱི་སྐད་ལ་སྦྱོར་བ་མི་གཅིག་པའི་ཁྱད་པར་ཤིན་ཏུ་ཆེ། བོད་
སྐད་ལའང་གཉིས་ཀ་བུད་མེད་ཀྱི་ཁྱད་ཆོས་ལ་སྦྱར། ཆ་ཤས་ཀྱི་གཟུགས་ཅན་-
ནི། མཆུའི་ཡལ་འདབ་གཡོ་ཞེས་པ་ལ་སོགས་པ་གདོང་པའི་ཆ་ཤས་ཁོ་ན་ལ་སྟེ།
མཆུ་ལ་ཡལ་འདབ་ཏུ་བཀོད་པའི་གཡོ་བ་ལས་སུ་བྱ་བ་དང་། ཡན་ལག་གི་གཟུགས་
ཅན་ནི། མིག་གི་ཨུཏྤལ་དམར་པོ་ཅན་ཁྱོད་ཀྱི་གདོང་གི་ཞེས། གདོང་པའི་ཡན་
ལག་མིག་ཨུཏྤལ་དམར་པོའི་གཟུགས་སུ་བཀོད་ནས། ཅན་གྱི་སྒྲ། ཡན་ལག་
ཅན་གདོང་པ་དངོས་ལ་བདག་པོའི་སྒྲ་སྦྱར་བས་ན། ཐ་དད་པས་དབྱེ་བ་བསྟན་
དུ་ཡོད་དོ། ཞེས་གསུངས་ཞིང་། རྒྱལ་དབང་སྙན་ངག་ལས། ཟུར་མཁར་པས་
ཆ་ཤས་གཟུགས་ཅན་དང་འདི་གཉིས་ཁྱད་པར་དཀའ་དཀའ་ལྟར་མཛད་ཀྱང་།
ཚིགས་བཅད་གཅིག་ལ་ཡན་ལག་ལྔ་ཙམ་ཞིག་གསལ་ན། ཆ་ཤས་གཟུགས་ཅན་
གྱི་སྐབས་ཡན་ལག་ལྔ་ཀ་གཟུགས་སུ་བཀོད་དགོས་པས་འཁྲུལ་གཞི་སྐྱེས་པའི་གནས་
མེད་དོ། ཞེས་གསུངས་པ་དང་། དབྱངས་ཅན་དགྱེས་གླུའི་མཆན་འགྲེལ་ལས།
དཔེར་ན་ཡན་ལག་ཡིན་ན་ཆ་ཤས་ཡིན་པས་ཁྱབ་ཅིང་། ཆ་ཤས་ཡིན་ན་ཡན་ལག་
ཡིན་པས་མ་ཁྱབ་སྟེ། ཁྲོ་བ་སྐྱེས་དུས་ཀྱི་རྡུལ་ཆུ་གདོང་གི་ཆ་ཤས་ཡིན་ཡང་ཡན་
ལག་མ་ཡིན་ཏེ་རྒྱུ་མཚན་ཁྲོ་བ་མ་སྐྱེས་པའི་དུས་རྡུལ་ཆུ་མེད་པ་གདོང་གི་ཡན་ལག་
མ་ཚང་བར་ཁས་ལེན་དགོས་པའི་སྐྱོན་ཡོད་ཅིང་། དེ་བཞིན་དུ་མཆུ་དངོས་གདོང་
གི་ཡན་ལག་ཡིན་ཀྱང་རྡུལ་ཆུ་བཞིན་བྱེད་ལས་ཀྱི་དབང་གིས་མཆུ་གཡོ་བའི་ཁྲོ་བ་
སྐྱེས་སོགས་བྱེད་ལས་ལ་རག་ལས་ལ། ཆ་ཤས་གཟུགས་ཅན་དུ་བརྗོད་པར་སེམས།
ཞེས་སོགས་གསུངས་པ་ལྟར་བཞེད་ཚུལ་འགའ་ཤས་སྣང་བས་རྒྱས་པ་གཞུང་འདི་

121
 སྙན་ངག་གི་སྐོར།
དག་གིས་མཚོན་པའི་སྙན་གཞུང་ཚད་ལྡན་དག་ལ་གཟིགས་ནས་རྟོགས་པར་བྱ་གལ་ཆེ།
༢༣༽ དྲི་བ། ཁྱད་གཞི་ཁྱད་ཆོས་རེ་རེ་ནས་དཔེ་ཅན་དཔེའི་གཟུགས་སུ་ཚང་
བར་བཀོད་པ་དང་། གངས་རི་ལ་པདྨ་ལྟ་བུའི་འགྲོགས་མི་འོས་པ་ཞིག་དཔེའི་གཟུགས་
སུ་བཀོད་པའི་རྒྱན་སོ་སོར་དཔེ་བརྗོད་རེ་བྲིས།
ལན། དང་པོ་མཐའ་དག་གཟུགས་ཅན། ཞྭ་དམར་དགེ་འདུན་བསྟན་
འཛིན་གྱིས། གཏིང་མཐའ་མི་མངོན་ཡེ་ཤེས་ཆུ་བོའི་གཏེར། །མཉེས་གཤིན་
ཐགས་རྗེའི་རླུང་གི་རབ་བསྐུལ་པས། །འཕྲིན་ལས་རྦ་རླབས་གཡོ་བ་ཉམ་ཐག་རྣམས།
།སྡུག་བསྔལ་ཚ་བས་གདུང་ལ་ལྷག་པར་བསིལ། །
ཡང་ན། གཟུགས་སྐུ་ཟླ་བའི་འཁྲི་ཤིང་མཉེན་མོའི་རྩེར། །འཛུམ་ཟེར་རྒྱུ་
སྐར་བྱེ་བའི་མཚར་སྡུག་རྒོད། །གཞན་ཕན་ཐུགས་རྗེའི་གསེར་གྱི་ཡོལ་གོ་ལ། །ཀུན་
མཁྱེན་ཡེ་ཤེས་ཨ་མྲྀ་ཏ་ཡིས་གཏམས། །ཞེས་དང་། །
གཉིས་པ་མི་འོས་པའི་གཟུགས་ཅན། རེབ་ཚ་བཀའ་འགྱུར་པས། དར་
བབ་ལང་ཚོས་དྲེགས་པའི་མཛེས་སྡུག་གིས། །ཚངས་པའི་དཀའ་ཐུབ་ཉམས་བྱེད་
ན་ཆུང་ཚོགས། །འཁྲིལ་ལྡེམ་ལུས་ཀྱི་འཁྲི་ཤིང་མཛེས་པའི་རྩེར། །བཞིན་རས་
ཟླ་ཤེལ་ཀུན་དགའི་འཛུམ་འོད་འཕྲོ། །
ཡང་ན། ཞལ་བཟང་སྟོན་ཟླ་རྒྱས་པའི་དཀྱིལ་འཁོར་ངོས། །ཐགས་བཟང་
ཚེམས་དཀར་མུ་ཏིག་མཚར་སྡུག་རྒོད། །རོ་འཛིན་ཨུཏྤལ་དམར་པོའི་རྩེད་འཇོ་
ལས། །ལེགས་གསུང་བདུད་རྩིའི་དཔལ་མཆོག་བསྙིལ་དེར་མཆོད། །
༢༤༽ དྲི་བ། གཟུགས་རྒྱན་བཅོ་ལྔ་པའི་རྩ་བ་བཀོད་ནས་དེའི་ཚིག་འགྲེལ་དང་
དེར་དཔེར་བརྗོད་ཤོ་ལོ་ཀ་གཉིས་གསར་དུ་བྲིས།

སྙན་ངག་སྤྱི་དོན། 122
ལན། དཔེའི་གཟུགས་ཅན་ནི། རྩ་བ་ལས མྱོས་པས་ཀུན་ཏུ་དམར་བ་ཡིས། །
།བཀབ་པ་བཞིན་གྱི་ཟླ་བ་འདི། །འཆར་ཀའི་དམར་བ་ཕུན་ཚོགས་པའི། ། ཟླ་བ་
ལ་ནི་རབ་ཏུ་འགྲན། ཞེས་གསུངས་པའི་དོན་ནི། ཆགས་པས་མྱོས་པའི་གཞོན་ནུ་
མའི་མཛེས་པའི་དམར་མདངས་ཀྱིས་བཀབ་པའི་གདོང་ནི་དཔེ་ཟླ་བའི་གཟུགས་སུ་བཀོད་
མཐར། དེ་འཆར་ཀའི་མཚམས་སྤྲིན་དམར་བའི་མདངས་ཀྱིས་མཛེས་པའི་ཟླ་བ་དང་
མཚུངས་པར་བརྗོད་པ་ལ་མཚུངས་གསལ་གྱི་སྒྲ་ཡང་དངོས་སུ་སྦྱར་བའོ།
དཔེ་བརྗོད། དབྱངས་ཅན་དགའ་བློས། རབ་འབྱམས་རྒྱལ་བ་སྲས་བཅས་
སྐྲུན་བྱེད་པའི། །སྙིང་པོའི་དོན་སྟོན་གླེགས་བམ་ནམ་མཁའི་ནོར། །འོད་ཟེར་
བྱེ་བའི་ལྡིང་ཁང་ལ་ཆགས་པའི། །སྤྲིན་བྲལ་རྟ་ལྗང་བདག་པོའི་དཔལ་ལ་འགྲན།།
༧སྐྱབས་རྗེ་ཀིརྟི་བློ་བཟང་འཕྲིན་ལས་ཀྱིས། ལེགས་བྱས་ཆུ་གཏེར་
བསྲུབས་པ་ལས་འོངས་པའི། །བརྟན་པའི་འཁོར་ལོའི་སྐུ་མཆོག་བཅུ་གཉིས་
བདག །ཀུན་ཁྱབ་གཟི་འོད་སྟོང་དུ་འབར་བ་ནི། །སྤྲིན་བྲལ་ནམ་མཁའི་མིག་
དང་ཡང་དག་མཚུངས། ། །
ཡང་ན། འཇམ་མཉེན་གཟུགས་སྐུ་ལྕག་ཕྲན་གཞོན་ནུའི་རྩེར། །རབ་བཞད་
མཚར་སྡུག་བཞིན་གྱི་མེ་ཏོག་གསར། །འཛུམ་ཟེར་སོ་ཕྲེང་གེ་སར་བསྟར་ལེགས་
པའི། །པདྨའི་དཀྱིལ་འཁོར་དེ་དང་ཡང་དག་མཚུངས། ཞེས་པ་དང་།
ཡང་ན། ལྔ་རིག་མཁྱེན་པའི་འོད་ཀྱི་དྲ་བ་ཅན། །མགོན་མཆོག་གཟུགས་
སྐུ་མི་ཟད་སྣང་བའི་མཛོད། །མུན་འཇོམས་འོད་ཆར་ཕྱོགས་སུ་འཐོར་བ་ཡི། །འགྲོ་
བའི་སྒྲོན་མེ་སྤྲིན་དང་བྲལ་བ་བཞིན། ཞེས་པ་ལྟ་བུའོ།
༢༥༽ དྲི་བ། རྒྱུའི་དཔེ་དང་རྒྱུའི་གཟུགས་ཅན། སྦྱར་དཔེ་དང་སྦྱར་བའི་གཟུགས་

13
 སྙན་ངག་གི་སྐོར།
ཅན། 
བསྡུས་པའི་དཔེ་དང་བསྡུས་པའི་གཟུགས་ཅན་བཅས་ཀྱི་ངོ་བོ་སྙན་ངག་སྤྱི་
དོན་ལྟར་བྲིས། །
ལན། རྩ་བ་ལས། རྒྱལ་པོ་མཛེས་པས་ཟླ་བ་དང་། །གཟི་བྱིན་གྱིས་ནི་ཉི་
མ་དང་། །བརྟན་པས་རྒྱ་མཚོའི་རྗེས་སུ་བྱེད། ཅེས་གསུངས་པ་ལྟར། སྐྱེད་
བྱེད་དཔེ་དོན་ཐུན་མོང་བའི་མཚུངས་ཆོས་ཀྱིས་འབྲས་བུ་རྒྱལ་པོ་དང་ཟླ་བ་སོགས་
དཔེ་དོན་ཕན་ཚུན་མཚུངས་པ་བསྐྱེད་པ་ནི་རྒྱུ་དཔེ་དང་། རྩ་བ་ལས། འདི་ནི་
ཟབ་པ་ལ་སོགས་པའི། ། རྒྱུ་རྣམས་དག་གིས་རྒྱ་མཚོ་རི། །དཔག་བསམ་ཤིང་
ཡང་བྱེད་པས་ན། ཞེས་གསུངས་པ་ལྟར། ཐུན་མོང་བའི་མཚུངས་ཆོས་ཀྱིས་
དཔེ་དོན་འདྲ་བར་བསྐྱེད་ཅིང་། དཔེ་ཅན་དཔེའི་གཟུགས་སམ་ངོ་བོར་འགོད་པ་
ནི་རྒྱུའི་གཟུགས་ཅན་ཡིན། སྐབས་འདིར་སྤྱི་དོན་མཁན་པོའི་བཤད་པ་ནི་འཇུ་མི་
ཕམ་པ་སོགས་ཀྱི་བཞེད་པའི་རྗེས་སུ་འབྲངས་པར་སྣང་ཡང་རྒྱལ་དབང་ལྔ་པ་དང་
བོད་མཁས་པ། 
འབྲུག་སྤྲུལ་སོགས་ཀྱི་བཞེད་པ་དེ་ལས་ལྡོག་པ་ཡིན་པས་དཔྱོད་
ལྡན་རྣམས་ཀྱིས་བརྟག་པར་ཞུ།
དཔེ་དང་དཔེ་ཅན་གྱི་ཐུན་མོང་བའི་མཚུངས་ཆོས་འགའ་ཞིག་སྒྲ་སྦྱར་རམ་དོན་
སྦྱར་གང་རུང་གི་སྒོ་ནས་མཚུངས་གསལ་གྱི་སྒྲས་དཔེ་དོན་འདྲ་བར་བརྗོད་པ་ནི་
སྦྱར་དཔེ་དང་། 
དཔེ་ཅན་དཔེའི་གཟུགས་སུ་བཀོད་ཐོག་དཔེ་དང་དཔེ་ཅན་གྱི་ཐུན་
མོང་བའི་མཚུངས་ཆོས་འགའ་ཞིག་སྒྲ་ལ་སྦྱར། འགའ་ཞིག་དོན་ལ་སྦྱར་ནས་དཔེ་
དོན་ཐ་མི་དད་པར་ངོ་བོ་གཅིག་གི་ཚུལ་དུ་འགོད་པའི་རྩོམ་ཐབས་ལ་སྦྱར་བའི་
གཟུགས་རྒྱན་ཟེར།
དཔེ་ཅན་དེ་ཁྱད་ཆོས་གཅིག་ཙམ་གྱི་སྒོ་ནས་དཔེ་དང་མཚུངས་པ་མིན་པར

14
སྙན་ངག་སྤྱི་དོན།
དེ་ལས་དཔེ་དོན་ཐུན་མོང་བའི་མཚུངས་ཆོས་གཞན་ཡང་ཡོད་པ་ཀྱང་སྒྲ་སོགས་
ཀྱིས་བསྟན་པའི་རྩོམ་ཐབས་ལ་བསྡུས་དཔེ་དང་། དཔེ་དཔེ་ཅན་ནམ་གཟུགས་དང་
གཟུགས་ཅན་བར་གྱི་དྲུག་སྒྲ་བསྡུས་པ་ནི་བསྡུས་པའི་གཟུགས་ཅན་ཡིན་ནོ།
དང་པོ་གཉིས་མཚུངས་ཆོས་ཀྱི་རྒྱུ་ལ་བརྟེན་ནས་དཔེ་དོན་འདྲ་བར་རྟོགས་པ་
མཚུངས་ཀྱང་། དཔེ་དོན་ངོ་བོ་གཅིག་དང་ཐ་དད་དུ་འགོད་པའི་ཁྱད་པར་ཡོད།
གཉིས་པ། མཚུངས་ཆོས་འགའ་ཤས་སྒྲ་ལ་སྦྱར་ཞིང་འགའ་ཤས་དོན་ལ་སྦྱར་ནས་
དཔེ་དོན་འདྲ་བར་སྟོན་པའི་ཆ་ནས་མཚུངས་ཀྱང་གོང་ལྟར་ངོ་བོ་གཅིག་དང་ཐ་
དད་དུ་འགོད་པའི་ཁྱད་པར་ཡོད། གསུམ་པ། བསྡུས་དཔེ་ནི་ཀྱང་སྒྲས་དཔེ་དོན་
གྱི་མཚུངས་ཆོས་དངོས་སུ་ཐོན་པ་ལས་གཞན་སྡུད་པ་དང་། བསྡུས་པའི་གཟུགས་
གཟུགས་དང་གཟུགས་ཅན་བར་གྱི་འབྲེལ་སྒྲ་བསྡུས་པའི་ཁྱད་པར་ཐོག
རྒྱན་ནི། 
རྩ་བའི་དཔེ་གཟུགས་ཀྱི་རྒྱན་གྱི་ཁྱད་པར་ཡོད་པས་འདི་གཉིས་ལ་སྒྲ་ཙམ་ལས་དོན་
ཐོག་གི་འདྲ་ཆོས་མེད། །
༢༦༽ དྲི་བ། གསལ་བྱེད་ཀྱི་རྒྱན་དང་། བསྐོར་བའི་རྒྱན། དོན་གཞན་བཀོད་
པའི་རྒྱན་བཅས་ཀྱི་མཚན་ཉིད་སྤྱི་དོན་ལྟར་བཀོད་དེ་དཔེ་བརྗོད་རེ་གསར་དུ་བྲིས་ཐོག་
མེ་ལོང་དངོས་བསྟན་གྱི་མཚུངས་གསལ་གྱི་སྒྲ་རྣམས་རེ་རེ་བཞིན་མ་ལུས་པར་བྲིས
ལན། རྩ་བ་ལས། རིགས་དང་བྱ་བ་ཡོན་ཏན་རྫས། །ཚིག་གཅིག་ལ་ནི་
གནས་པ་ཡིས། །གལ་ཏེ་ངག་ཀུན་ལ་ཕན་ན། །དེ་ནི་གསལ་བྱེད་དུ་བརྗོད། ཅེས་
གསུངས་པ་ལྟར་རིགས་དང་བྱ་བ་ཡོན་ཏན་རྫས་སོགས་ཀྱིས་མཚོན་པའི་བརྗོད་གཞི་
དོན་གྱི་དངོས་པོ་གསལ་བྱེད་དམ་རྗོད་བྱེད་ཀྱི་ཚིག་གཅིག་རྐང་པའི་ཐོག་མཐའ་
བར་གསུམ་གང་དུ་ཡོད་པའམ་གནས་པ་དེས་བརྗོད་གཞི་དོན་གྱི་ངོ་བོ་གསལ་བར་

125
 སྙན་ངག་གི་སྐོར།
སྟོན་པའི་ངག་གི་རྒྱུན་ལ་ཕན་པར་བྱེད་པའི་རྩོམ་ཐབས་གསལ་བྱེད་ཀྱི་རྒྱན་དང་།
རྩ་བ་ལས། གསལ་བྱེད་ཀྱི་ནི་གནས་ཉིད་དུ། །དོན་སྐོར་དང་ནི་ཚིག་སྐོར་
དང༌། །གཉིས་ཀ་སྐོར་བ་ཞེས་པ་ཡི། །རྒྱན་གསུམ་པོ་དག་འདོད། ཅེས་གསུངས་
པ་ལྟར་ཚིགས་བཅད་ཀྱི་རྐང་པའི་ཐོག་མཐའ་བར་གསུམ་གང་རུང་དུ་དོན་དང་ཚིག་
དོན་གཉིས་ཀ་ཅི་རིགས་བསྐོར་ཡང་ཟློས་སྐྱོན་མེད་པ་དོན་གསལ་བར་བྱེད་པའི་རྩོམ་
ཐབས་ལ་བསྐོར་བའི་རྒྱན་དང་། །
རྩ་བ་ལས། གང་ཞིག་དངོས་འགའ་རབ་བཀོད་ནས། །དེ་ཡི་སྒྲུབ་བྱེད་ནུས་
པ་ཅན། །དངོས་པོ་གཞན་དག་འགོད་པ་དེ། །དོན་གཞན་བཀོད་པར་ཤེས་པར་
བྱ། ཞེས་གསུངས་པ་ལྟར་སྔོན་དུ་བསྒྲུབ་བྱ་དོན་གྱི་དངོས་པོ་ཞིག་བཀོད་ནས་རྗེས་
སུ་དེ་སྒྲུབ་བྱེད་དུ་འགྲོ་བའི་ནུས་པ་ཅན་གྱི་དངོས་པོ་གཞན་ཞིག་འགོད་པའི་རྩོམ་
ཐབས་ལ་དོན་གཞན་བཀོད་པའི་རྒྱན་ཞེས་བྱ། །
རིགས་མཐའ་གསལ་གྱི་དཔེར་བརྗོད། ༧སྐྱབས་རྗེ་ཀིརྟི་བློ་བཟང་འཕྲིན་
ལས་ཀྱིས། ཡིད་འཕྲོག་པད་དཀར་རྒྱས་པའི་གེ་སར་སྟེང་། །འཇོ་སྒེག་ཙོག་
པུའི་སྟབས་ཀྱིས་ལེགས་བཞུགས་ཤིང་། །རྒྱུ་སྐར་བདག་པོ་ཐོར་ཅོག་རྒྱན་དུ་
འཆིང་། །མི་ཟད་ངག་གི་དཔལ་སྟེར་མཚོ་བྱུང་མ། །
དུང་དཀར་བློ་བཟང་འཕྲིན་ལས་ཀྱིས། ཞུམ་མེད་སྙིང་སྟོབས་འབར་བའི་
དཔལ་གྱིས་བརྗིད། །ཕུལ་བྱུང་རིག་གནས་ནོར་བུའི་མཛོད་ཀྱིས་ཕྱུག ། ངོ་མཚར་
ལོ་རྒྱུས་ཡུན་རིང་ལྡན་པ་ཡི། ། མི་རིགས་ཁག་རྣམས་འཛམ་གླིང་མཛེས་པའི་རྒྱན།
ཡང་ན། ཤེས་བྱའི་གནས་ཀུན་གཟིགས་པའི་མཁྱེན་རབ་ལྡན། །འགག་མེད་
གསུང་དབྱངས་ཐོས་འཛིན་བུ་གའི་བཅུད། །མཚན་དཔེའི་དཀྱིལ་འཁོར་གཟུགས་
སྐུའི་དཔལ་དུ་སྤྲས། །འགྲོ་བའི་མགོན་རྣམས་སྲིད་ཞིའི་གདུང་སེལ་ཉིད། ཅེས་

126
སྙན་ངག་སྤྱི་དོན།
ལས་མ་ས་ལ་ས་མ་ས་ལ་ས་མ་ས་ལ་ས ་མ་མང་བ་ས་མ་ཡ་
དང་།
ཚིག་བསྐོར་པའི་དཔེ་བརྗོད། དབྱངས་ཅན་དགའ་བློས། དབྱར་རྔ་སྒྲོག་
པས་རྨ་བྱ་དགའ་བར་བྱེད། །རྒྱུ་སྐར་བདག་པོས་གཉིས་སྐྱེས་ཚོགས་རྣམས་
དགའ། །ཟང་ཟིང་ནོར་གྱིས་སྲེད་ལྡན་དགའ་བ་དང་། །ལེགས་བཤད་སྐྱེས་ཀྱིས་
མཁས་རྣམས་དགའ་བར་བྱེད། །
དུང་དཀར་བློ་བཟང་འཕྲིན་ལས་ཀྱིས། དྭངས་གསལ་སྟོན་གྱི་ནམ་མཁའི་
ཟླ་འོད་གསལ། །ལྷང་ལྷུང་དལ་འབབ་ཆུ་ནང་གཟུགས་བརྙན་གསལ། ། ལོ་ལེགས་
བྱུང་བའི་ཞིང་པའི་འཛུམ་མདངས་གསལ། །རྒྱལ་ཁའི་འཕྲིན་བཟང་སྒྲོག་པའི་
རླུང་འཕྲིན་གསལ། །
ཡང་ན། མཁས་དགུའི་རལ་པ་རྐང་གདན་བྱས་པ་ཡི། ཁྱོད་གསུང་བཟང་
པོས་བདག་བློའི་འཕེལ་ཁ་བརྟས། །སྲིད་ཆེན་མུན་ཁུང་འོད་ཀྱིས་གསལ་བྱེད་པའི།
།ཉིན་བྱེད་སྣང་བས་པདྨའི་མཚར་སྡུག་བརྟས།
ཀུན་ཁྱབ་ཀྱི་དོན་གཞན་བཀོད་པའི་དཔེ་བརྗོད། པཎ་ཆེན་བློ་བཟང་ཡེ་
ཤེས་ཀྱིས། མཁས་པའི་བསྟི་གནས་འཕགས་ཡུལ་ན་ལེན་དྲ། །དུས་ཀྱི་འགྱུར་
བས་ཉམས་པ་སུ་ཡིས་འགོག །ལྷུན་པོར་བཅས་པའི་ས་ཆེན་ཡངས་པའི་ཁྱོན། ། མི་
རྟག་འཇིག་པའི་ངང་ཚུལ་ཉིད་ལ་སོམས། །
ཞུ་དམར་དགེ་འདུན་བསྟན་འཛིན་གྱིས། ཀྱེ་མ་ཡིད་གཅུགས་སྙིང་གི་
གྲོགས་གཅིག་པུ། །གློ་བུར་མི་རྟག་རྐྱེན་གྱིས་གཞན་དབང་གྱུར། །སྐྱེས་པའི་མཐའ་
མར་དུས་ཀྱི་སྲིན་པོའི་ཁར། །འགྲོ་བའི་རང་བཞིན་སུས་ཀྱང་བསྒྱུར་དུ་མེད།།
ཡང་ན། འདོད་པའི་ཁམས་ན་འཚོ་བའི་འདོད་ལྡན་གྱིས། །ཟང་ཟིང་འདོད་
པ་གཉེར་ལ་མཚར་དུ་ཅི། །སྲིད་གསུམ་འཁོར་བ་འདི་ཡི་སྐྱེ་བོ་ཀུན། །དུག་གསུམ་

17
 སྙན་ངག་གི་སྐོར།
ལས་ཀྱིས་ཉིན་མཚན་འདའ་ལ་ལྟོས། །
<<མེ་ལོང་མའི་>>དངོས་བསྟན་གྱི་མཚུངས་གསལ་གྱི་སྒྲ་ནི། རྩ་བ་ལས།
བཞིན་ལྟར་ལྟ་བུ་ཇི་ལྟར་སྒྲ། ཞེས་པ་ནས། སྒྲ་རྣམས་མཚུངས་པ་གསལ་བྱེད་
ཡིན། ཞེས་པའི་བར་གྱི་སྒྲ་རྣམས་ཡིན། །
༢༧༽ དྲི་བ། བྱུང་བ། མངོན་གྱུར། ཆོས། ཆོས་ཅན་འགོག་པ་བཅས་བཞི་
ལས་གང་རུང་གསུམ་གྱི་རྩ་ཚིག་བཀོད་དེ་འགྲེལ་བཤད་ཁ་གསལ་གྱིས།
ལན། བྱུང་བ་འགོག་པ་ནི། རྩ་བ་ལས། ལུས་མེད་ཀྱི་ནི་མེ་ཏོག་གི །མདའ་
ལྔས་ཀུན་ལས་རྒྱལ་བར་གྱུར། །ཅེས་པ་མི་སྲིད་ཡང་ན་ནི། །དངོས་པོའི་ནུས་
པ་རྣམ་པར་བཀྲ། ཞེས་འབྱུང་བའི་དོན་ནི། རིག་བྱེད་ཀྱི་གཏམ་རྒྱུད་ལས་བྱུང་
བ་ལྟར་འཇམ་ཞིང་གྲངས་ཉུང་བའི་འདོད་ལྷའི་མེ་ཏོག་གི་མདས་སྲིད་པ་གསུམ་ལས་
རྒྱལ་པར་བྱས་པ་མི་བདེན་པར་འཛིན་པའི་བློ་དགག་བྱ་དང་། དེ་འགོག་བྱེད་ནི་
དངོས་པོའི་ནུས་པ་རྣམ་པར་བཀྲ་ཞིང་བསམ་གྱིས་མི་ཁྱབ་པའོ། ཞེས་བཀོད་པ་
འདི་ནི་རིན་སྤུངས་པ་དང་རྒྱལ་དབང་ལྔ་པ། བོད་མཁས་པ་སོགས་ཀྱི་བཞེད་པ་
ལྟར་བྱས་པ་ཡིན། ས་སྐྱ་པ་ངག་ཆོས་ཀྱིས། བློ་དེ་ད་ལྟ་རང་རྒྱུད་ལ་ཡོད་པའི་
ཆོས་མངོན་གྱུར་པ་ཡིན་པས་དེ་དགག་བྱར་བྱས་ན་ད་ལྟ་འགོག་པར་འགྱུར་བས་
མི་འཐད་དེ། འདིའི་མདའ་ལྔས་འགྲོ་བ་ཀུན་ལས་རྒྱལ་བ་གྱུར་པ་དགག་བྱ་དང་།
དེ་ལ་མི་སྲིད་ཅེས་དགག་ཚིག་བཀོད་ནས་འགོག་བྱེད་ནི། གལ་ཏེ་དེ་འདྲ་སྲིད་ན།
རེག་བྱ་འཇམ་ལ་གྲངས་ལྔ་ལས་མེད་པའི་མེ་ཏོག་མདའ་འདི་ལ་གྲངས་སྟོང་ཕྲག་
སོགས་དང་། རྣོ་ཞིང་རྩུབ་པའི་དངོས་པོའི་ནུས་པ་རྣམ་པར་བཀྲ་བ་ཡོད་པར་འགྱུར་
རོ་ཞེས་ཚིག་ཕྱི་མ་དེ་སྔ་མའི་སྒྲུབ་བྱེད་དུ་བཤད་ཡོད་པ་བདེན་པ་ལྟར་སྣང་ཡང་།

སྙན་ངག་སྤྱི་དོན། 1as
རྩ་བར། བྱུང་བ་འགོག་པའི་མཚན་ཉིད་འཆད་པའི་སྡོམ་ཚིག ཞེས་པ་འདིར་
ནི་རྒྱུ་སྟོབས་ཀྱིས། །ལུས་མེད་རྒྱལ་པར་མི་རིགས་བློ། །དེ་ལྟར་གྱུར་བཀག་དེ་
ཡི་ཕྱིར། །འདི་འདྲ་དེ་ནི་བྱུང་བ་འགོག ཅེས་འབྱུང་བ་དང་མི་མཐུན་སྙམ་པས་
བློ་ལྡན་ཚོས་དཔྱད་པར་ཞུ།
ཆོས་འགོག་པ་ནི། རྩ་བ་ལས། ལུས་ཕྲ་ཁྱོད་ཀྱི་ཡན་ལག་རྣམས། །འཇམ་
པ་ཉིད་དུ་གནས་པ་རྫུན། །གལ་ཏེ་བདེན་པར་འཇམ་པ་ན། །གློ་བུར་དུ་བདག་
ཅི་ལ་གདུང་། ཞེས་འབྱུང་བའི་དོན་ནི་ལུས་ཕྲ་མ་སྟེ་ན་གཞོན་བུད་མེད་མཛེས་
མ་ཁྱོད་ཀྱི་དཀར་འཇམ་གྱི་གཞོན་ཤའི་རེག་བྱ་འཇམ་པ་ཉིད་དུ་གནས་པ་རྫུན་ཡིན།
གལ་ཏེ་བདེན་ན་བདག་འདོད་མྱོས་ཀྱི་གདུང་བ་རྩུབ་མོས་ཅི་ལ་མནར་ཞེས་བུད་མེད་
ཀྱི་རེག་བྱ་འཇམ་པ་ནི་དགག་བྱ་དང་དེའི་འགོག་བྱེད་བྱེད་ལས་དང་འགལ་བ་གདུང་
བར་བྱེད་པ་བརྗོད་ནས་འགོག་པའོ། དེ་ཡང་རྩ་བ་ལས། གང་ཕྱིར་དེ་ལྟར་འདོད་
ལྡན་གྱིས། །དེ་དང་འགལ་བའི་ཆོས་ཀྱིས་འདིར། །བུད་མེད་ལུས་ནི་འཇམ་པ་
དག །འགོག་པ་དེ་ནི་ཆོས་འགོག་པའོ། ཞེས་གསུངས་པ་ལྟར་རོ།
ཆོས་ཅན་འགོག་པ་ནི། རྩ་བ་ལས། དེ་ནི་མཛེས་སམ་མ་ཡིན་ཞེས། །རྣམ་
རིག་འདི་ནི་ཅི་ལས་སྐྱེས། །དེར་ནི་འོད་ཙམ་གཡོ་བ་ཉིད། །མཐོང་བར་འགྱུར་གྱི་
རྟེན་མ་ཡིན། ཞེས་འབྱུང་བའི་དོན་ནི་བརྗོད་གཞི་ལུས་ཕྲ་མ་དེ་མཛེས་སམ་མི་མཛེས་
ཞེས་རྣམ་པར་རིག་བའི་བློ་ནི་གང་ལས་སྐྱེས་ཏེ། དེའི་ཆོས་འོད་ཀྱི་གོང་བུ་ཙམ་མ་གཏོགས་
རྟེན་མཐོང་ཡུལ་དུ་མ་གྱུར་པས་སོ། དེ་ཡང་རྩ་བ་ལས། གང་ཕྱིར་གཟུགས་ཅན་
མའི་ངོ་མཚར། །བརྗོད་པར་འདོད་པས་འོད་ཅེས་པའི། །ཆོས་འདི་ཁས་བླངས་ཆོས་
ཅན་དག །འགོག་འདི་ཆོས་ཅན་འགོག་པའོ། ཞེས་གསུངས་པ་ལྟར་རོ།

129
སྙན་ངག་གི་སྐོར།
༢༨༽ དྲི་བ། 
དཔེ་དོན་གཉིས་ཀྱི་ཆོས་མཐུན་པ་ཞིག་སྔར་བཀོད་པ་ལས་
སླར་ཆོས་མི་མཐུན་པའི་ཁུལ་གྱིས་སོ་སོར་འབྱེད་པ། ཞེས་སྤྱི་དོན་དུ་གསལ་
བ་དེ་རྒྱན་གང་ཞིག་གི་དོན་བཤད་པ་ཡིན། རྒྱན་ངོས་བཟུང་ནས་དེའི་དཔེ་
བརྗོད་བཅད་ལྷུག་སྤེལ་མ་ཞིག་བྲིས།
ལན། 
དེ་ནི་ལྡོག་པའི་གཟུགས་ཅན་གྱི་དོན་བཤད་པའི་སྐབས་ཡིན།
ཞུ་དམར་དགེ་འདུན་བསྟན་འཛིན་གྱིས། ལང་ཚོ་མ་རྣམས་ཨུཏྤལ་ཆུན་
པོ་དང་། ཁོ་བོས་སྙན་ཚིག་མེ་ཏོག་རྒྱན་དུ་ངོམས། །དཔལ་ཁྱིམ་དེ་ནི་བྱིས་པ་
འབྲིད་བྱེད་དེ། །སྙན་པའི་ངག་ནི་མཁས་རྣམས་ཡིད་ཀྱི་གསོས། །
རེབ་ཚ་བཀའ་འགྱུར་པས། འདོད་པའི་ལྷ་རྣམས་འཆི་མེད་བཏུང་བ་དང་།
།གང་གི་འཁོར་རྣམས་ཆོས་ཀྱི་བདུད་རྩིར་སྤྱོད། །ལྷ་ཡི་བཏུང་བ་ནག་པོ་བརྩེགས་
པའི་སྤུན། །དམ་ཆོས་གདུང་སེལ་ཞི་བའི་བདེ་བ་སྟེར། ། །
ཡང་ན། ན་ཀྲའི་བདག་པོས་རྒྱ་མཚོའི་ནོར་ལ་སྟེ། །མགོན་མཆོག་ཇི་སྙེད་
ཤེས་བྱའི་ནོར་ལ་དབང་། ། ཆུ་གཏེར་ནོར་བུ་འཛད་པའི་རང་གཤིས་ཅན། །མཁྱེན་
པའི་ཁམས་ལ་འཛད་པའི་སྐབས་མ་དམིགས། ཞེས་པ་ལྟ་བུའོ། ཡང་ན། གདེངས་
ཀ་བདུན་པས་ཆུ་གཏེར་གྱི་ནོར་བུའི་མཛོད་ལ་ལོངས་སྤྱོད་ཅིང་། མདོ་སྔགས་རབ་
འབྱམས་སྨྲ་བ་༧དགེ་བའི་བཤེས་གཉེན་མཆོག་གིས་ཇི་ལྟ་བ་དང་ཇི་སྙེད་པའི་ཤེས་
བྱ་མཐའ་ཡས་རྒྱ་མཚོའི་ཆོས་ཉིད་ཀྱི་རིན་པོ་ཆེའི་མཛོད་ལ་ལོངས་སྤྱད་ཀྱང་
། རྒྱ་
མཚོའི་ནོར་བུ་ནི་དྲི་མ་དང་བཅས་ཤིང་སེམས་མེད་ཅིང་འཕེལ་འགྲིབ་ཀྱི་རང་བཞིན་
ལས་མ་འདས་ལ། 
ཆོས་ཉིད་ཀྱི་དོན་ཟབ་མོ་སྟོང་པ་ཉིད་ནི་དྲི་མ་དང་བྲལ་ཞིང་།
སྐྱེ་འགག་དང་འཕེལ་འགྲིབ་ཀྱི་རང་བཞིན་ལས་འདས་པ་ཆོས་ཀུན་གྱི་གནས་ལུགས་

130
སྙན་ངག་སྤྱི་དོན།
མཐར་ཐུག་པའི་བདེན་དོན་ངོ་མའོ། ཞེས་པ་ལྟ་བུ།
༢༩༽ དྲི་བ། ལྡོག་པ་ཅན། སྲིད་པ་ཅན། བསྡུས་བརྗོད། ཕུལ་བྱུང་། རབ་
བཏགས་ཀྱི་རྒྱན་རྣམས་ཀྱི་ངོ་བོ་དང་དབྱེ་བ། ཕྱི་མ་གསུམ་གྱི་ཁྱད་པར་བཅས་ཕྲིས།
ལན། ལྡོག་པ་ཅན་གྱི་རྒྱན་ནི། རྩ་བ་ལས། སྒྲས་ཟིན་པའམ་རྟོགས་པ་
ཡིས། །དངོས་པོ་གཉིས་ནི་མཚུངས་གྱུར་པ། །དེར་ནི་དབྱེ་བ་བརྗོད་པ་གང་།
།དེ་ནི་ལྡོག་པ་ཅན་ཞེས་བརྗོད། ཅེས་འབྱུང་བ་ལྟར། བརྗོད་གཞི་དོན་གྱི་དངོས་
པོ་གཉིས་མཚུངས་གསལ་གྱི་སྒྲ་དངོས་སུ་ཐོན་པ་དང་མ་ཐོན་པ་དོན་གྱི་ཤུགས་
ལ་རྟོགས་པ་ཅི་རིགས་པའི་སྒོ་ནས་ཕན་ཚུན་མཚུངས་པར་བསྟན་ཅིང་སླར་ཡང་
དངོས་པོ་རང་རང་གི་ཐུན་མིན་གྱི་ཁྱད་ཆོས་བརྗོད་ནས་མཚུངས་པ་ལས་ལྡོག་
པ་ཅན་དང༌། །
སྲིད་པ་ཅན་གྱི་རྒྱན་ནི། རབ་ཏུ་གྲགས་པའི་རྒྱུ་བཟློག་ནས། །གང་ཞིག་རྒྱུ་
གཞན་ཅུང་ཟད་དམ། །གང་དུ་རང་གི་ངོ་བོ་ཉིད། །སྟོན་པ་དེ་ནི་སྲིད་པ་ཅན།
ཞེས་འབྱུང་བ་ལྟར་འཇིག་རྟེན་ན་རབ་ཏུ་གྲགས་པའི་རྒྱུ་བཟློག་ནས་ཡོངས་སུ་མ་
གྲགས་པའི་ཕྱི་ནང་གི་རྒྱུ་ཅུང་ཟད་སྟོན་པའམ་གྲགས་མ་གྲགས་གཉིས་ཀ་ལ་མ་ལྟོས་
པར་གང་དུ་རང་གི་ངོ་བོ་ཉིད་སྟོན་པ་ཅན། །
གསུམ་པ་བསྡུས་བརྗོད་ཀྱི་རྒྱན་ནི། རྩ་བ་ལས། དངོས་པོ་འགའ་ལ་བསམས་
བྱས་ནས། །དེ་དང་མཚུངས་པའི་དངོས་པོ་གཞན། །བསྡུས་པའི་ཚུལ་གྱི་རྗོད་བྱེད་
པ། །དེ་ནི་བསྡུས་པ་བརྗོད་པར་འདོད། ཅེས་འབྱུང་བ་ལྟར་བརྗོད་གཞིའི་དོན་གྱི་
དངོས་པོ་འགའ་ཞིག་ཡིད་ལ་བསམ་པར་བྱས་ནས། དེ་དང་ཁྱད་ཆོས་མཚུངས་པའི་
དངོས་པོ་གཞན་ཞིག་ལ་ཁ་གཡར་ཏེ་དོན་གཅིག་ཏུ་བསྡུས་ནས་སྟོན་པ་ཅན་དང་།

131
 སྙན་ངག་གི་སྐོར།
བཞི་པ་ཕུལ་བྱུང་གི་རྒྱན་ནི། རྩ་བ་ལས། ཁྱད་པར་གྱི་ནི་བརྗོད་འདོད་
གང་། །འཇིག་རྟེན་མཚམས་ལས་བརྒལ་གྱུར་པ། །ཕུལ་དུ་བྱུང་བར་བརྗོད་པ་
འདི། །རྒྱན་གྱི་དམ་པ་ཡིན། ཞེས་འབྱུང་བ་ལྟར་དངོས་པོ་གང་ཞིག་གི་ཁྱད་ཆོས་
སམ་ཡོན་ཏན་མཆོག་ཏུ་གྱུར་པར་བརྗོད་འདོད་པ་དེ། འཇིག་རྟེན་པའི་དངོས་ཡོད་
གྲགས་པ་ལས་བརྒལ་བའི་འུད་ཆེན་པོའི་གཏམ་གྱིས་སྒྱུ་རྩལ་ལམ་ཉམས་ཕུན་སུམ་
ཚོགས་པའི་སྒོ་ནས་བརྗོད་པའོ།
ལྔ་པ་རབ་བཏགས་ཀྱི་རྒྱན་ནི། རྩ་བ་ལས། སེམས་ལྡན་དག་གམ་ཅིག་ཤོས་
ཀྱི། །རྣམ་པ་གཞན་དུ་གནས་པའི་ཚུལ། །གང་དུ་རྣམ་གཞན་རབ་རྟོག་པ། །དེ་
ནི་རབ་རྟོག་ཏུ་རིག ཅེས་འབྱུང་བ་ལྟར། སེམས་ལྡན་ནམ་སེམས་མེད་ཀྱི་དངོས་
པོ་གང་ཡང་རུང་བའི། ཇི་ལྟར་གནས་པའི་དོན་ངོ་མའི་གནས་ལུགས་དེ་ཉིད། ཚིག་
སྦྱོར་གང་ཞིག་ཏུ་སྒྲོ་བཏགས་ནས་གནས་ཚུལ་དེ་ལས་གཞན་ཞིག་ཏུ་སྟོན་པའོ།
དེ་དག་གི་དབྱེ་བ་ནི། དང་པོ། དོན་རྒྱན་བརྒྱད་པ་ལྡོག་པ་ཅན་གྱི་རྒྱན་ལ་
དབྱེ་ན། གཅིག་གི་ལྡོག་པ་ཅན། གཉིས་ཀའི་ལྡོག་པ་ཅན། སྦྱར་བའི་ལྡོག་པ་
ཅན། འགོག་པའི་ལྡོག་པ་ཅན། གཏན་ཚིགས་ཀྱི་ལྡོག་པ་ཅན། རྟེན་གྱི་ལྡོག་པ་
ཅན། དཔེ་ལས་དཔེ་ཅན་ལྷག་པའི་ལྡོག་པ་ཅན། མཚུངས་ཆོས་སྒྲས་ཟིན་འབྱེད་
བྱེད་ཀྱང་མཚུངས་པར་རྟོགས་པའི་ལྡོག་པ་ཅན། མཚུངས་ཆོས་ཤུགས་ལས་སྟོན་
ཅིང་འབྱེད་བྱེད་སྒྲས་ཟིན་པའི་ལྡོག་པ་ཅན། རིགས་མཐུན་ལས་འབྱེད་པའི་ལྡོག་
པ་ཅན་ཏེ་བཅུའོ།
དོན་རྒྱན་དགུ་པ་སྲིད་པ་ཅན་གྱི་རྒྱན་ལ་དབྱེ་ན། ཕྱིའི་རྒྱུ་ཅུང་ཟད་སྟོན་པའི་
སྲིད་པ་ཅན་དང་། ནང་གི་རྒྱུ་གཞན་ཅུང་ཟད་སྟོན་པ། ཕྱི་ནང་གི་རྒྱུ་གཞན་ཅུང་
ཟད་ཙམ་ཡང་ཤུགས་ལས་མི་གོ་བར་རང་གི་ངོ་བོ་ཙམ་སྟོན་པ་སྟེ་གསུམ་མོ།

སྙན་ངག་སྤྱི་དོན།
དོན་རྒྱན་བཅུ་པ་བསྡུས་བརྗོད་ཀྱི་རྒྱན་ལ་དབྱེ་ན། སྤྱིའི་བསྡུས་བརྗོད། ཁྱད་
གཞི་ཐ་དད་ཁྱད་ཆོས་གཅིག་པའི་བསྡུས་བརྗོད། ཁྱད་ཆོས་ཐ་དད་དང་ཐ་དད་
མིན་པའི་བསྡུས་བརྗོད། སྔོན་མེད་བསྡུས་བརྗོད་དེ་བཞིའོ།
དོན་རྒྱན་བཅུ་གཅིག་པ་ཕུལ་བྱུང་གི་རྒྱན་ལ་དབྱེ་ན། ཁྱད་འཕགས་ཕུལ་བྱུང་།
ངེས་པ་ཕུལ་བྱུང་། ཐེ་ཚོམ་ཕུལ་བྱུང་། ངོ་མཚར་ཕུལ་བྱུང་སྟེ་བཞི།
དོན་རྒྱན་བཅུ་གཉིས་པ་རབ་བཏགས་ལ་དབྱེ་ན། སེམས་ལྡན་རབ་བཏགས་
དང༌། སེམས་མེད་རབ་བཏགས། བཞིན་སྒྲ་ཅན་གྱི་རབ་བཏགས་ཏེ་གསུམ་མོ།
བསྡུས་བརྗོད་ནི་བརྗོད་གཞིའི་དོན་གྱི་དངོས་པོ་གཞན་དུ་ཁ་གཡར་ནས་བརྗོད་
པ་དང་། ཕུལ་བྱུང་ནི་བརྗོད་དོན་ལ་འུད་ཆེན་པོས་བསྔགས་པ། རབ་བཏགས་
ནི་གནས་ལུགས་ངོ་མ་ལ་སྒྲོ་བཏགས་ནས་བརྗོད་པ་བཅས་ཀྱི་ཁྱད་པར་ཡོད།
༣༠༽ དྲི་བ། རབ་བཏགས་ཀྱི་རྒྱུན། རྒྱུའི་རྒྱན། ཕྲ་མོའི་རྒྱན། ཆའི་རྒྱན་
རྣམས་ལ་སྤྱི་དོན་དུ་ནང་གསེས་གང་དང་གང་གི་དཔེར་བརྗོད་བཀོད་ཡོད་པ་དེ་དག་
ལ་དཔེར་བརྗོད་རེ་རང་རྩོམ་གྱིས། །
ལན། རབ་བཏགས་ཀྱི་རྒྱན་ལས་བཞིན་སྒྲ་ཅན་གྱི་རབ་བཏགས་ནི། ཞུ་
དམར་པ་དགེ་འདུན་བསྟན་འཛིན་གྱིས། པདྨ་གཞོན་ནུའི་མཚར་སྡུག་ལ་ཆགས་
པའི། །ཉིན་བྱེད་དལ་གྱིས་རྒྱུ་བ་མངོན་མཐོང་ཚེ། །ཆུ་སྐྱེས་རྣམས་ཀྱང་ཀུན་
དགའི་འཛུམ་དང་བཅས། །སྙན་འགྱུར་མགྲིན་པའི་གླུ་དབྱངས་ལེན་པ་བཞིན། །
ཡང་ན། གླིང་བཞིའི་དཀྱིལ་འཁོར་མུན་པའི་ཁང་བ་རུ། །སྐར་ཚོགས་དྲ་
བས་ཡོངས་སུ་བསྡམས་པ་ན། །མཚན་མོའི་ནོར་བུས་འོད་རྩི་གཤེར་བཞིན་དུ། །བརྩེ་
བས་གླིང་བཞིའི་མཁའ་ལ་རྒྱུ་བ་བཞིན། །

133 
སྙན་ངག་གི་སྐོར།
རྒྱུའི་རྒྱན་ལས་ཕྱི་ཤེས་བྱེད་ཀྱི་རྒྱུའི་རྒྱན་ནི། ཞྭ་དམར་པ་དགེ་འདུན་བསྟན་
འཛིན་གྱིས། ས་འདི་མར་གད་གསར་བའི་མདངས་འཛིན་ཅིང་། ། མེ་ཏོག་མཚར་
སྡུག་ངོམས་པས་ཡི་གར་འོང་། །མདོངས་ལྡན་རབ་དགའི་གར་དུ་རྩེན་པའི་
དུས། །བདག་ཀྱང་དབེན་པའི་རི་བོར་དལ་གྱིས་རྒྱུ། །
ཡང་ན། ནོར་འཛིན་གཡུ་མདངས་དར་ཡུག་གཅིག་གིས་བཀབ། །དཔྱིད་
ཀྱི་ཕོ་ཉས་སྙན་པའི་གླུ་དབྱངས་ལེན། །འབྲུག་སྒྲའི་མངལ་འཛིན་ཟག་མེད་དགའ་
བདེས་མྱོས། །བདག་ཀྱང་རང་བྱུང་བཅུད་ལ་སྤྱོད་པར་བྲེལ། །
ཕྲ་མོའི་རྒྱན་ལས་ཟུར་གྱི་ཕྲ་མོའི་རྒྱན་ནི། དབྱངས་ཅན་དགའ་བློས། ཞི་
དུལ་བག་ཡོད་རྒྱན་གྱིས་མཛེས་པ་ཡི། །མཚན་ལྡན་དམ་པའི་མགོན་གྱི་རྣམ་པར་
ཐར། །སྒྲ་འཛིན་ལམ་དུ་སོན་ཚེ་རིགས་ལྡན་འགའ། །འཇམ་མཉེན་ལག་པའི་
སོར་མོ་སྙིང་གར་སྦྱོར། །
ཡང་ན། ལྔ་རིག་ཐོགས་མེད་སྨྲ་ལ་དབང་ཕྱུག་དེས། །མཁས་མང་དཀྱིལ་
འཁོར་འཛོམས་པའི་ཚོགས་གྲལ་དུ། །རིགས་ལམ་གསང་འཕྲུལ་བྱང་བའི་བརྡ་
ཐབས་སུ། །འཇིགས་མེད་ཐལ་སྒྲས་གནམ་ས་གཡོ་བར་བྱེད། །
ཆའི་རྒྱན་ལས་སྨད་པའི་ཆ་ལས་བསྟོད་པ་ནི། དབྱངས་ཅན་དགའ་བློས།
ཀུན་དང་མི་མཐུན་ལྟོ་གོས་གང་བྱུང་འཚོ། །མཐུན་འཇུག་ངོ་སྲུང་ཙམ་ཡང་མི་
ཤེས་ཤིང༌། །འཁོར་སློབ་ཟང་ཟིང་ནོར་གྱིས་མི་སྐྱོང་བའི། །དབེན་པར་གབ་པའི་
བཤེས་གཉེན་དག་གིས་ཅི། ། །
ཡང་ན། དགྲ་གཉེན་དབྱེ་བའི་ཆགས་སྡང་མཐུ་རྩལ་ཞན། །འཁོར་འབངས་
བསྡུ་བའི་གཡོ་སྒྱུའི་ཐབས་འཕྲུལ་བྲལ། །སྒོ་གསུམ་བསླབ་པའི་མཚམས་ལས་མི་
བརྒལ་བ། །ཐུབ་པའི་དགེ་སློང་འདི་དག་ཉམས་རེ་དམའ། །

སྙན་ངག་སྤྱི་དོན། 154
༣༡༽ དྲི་བ། ཐོས་པ་དགའ་ཁྱོད་གངས་དཀར་ཏི་སེའི་སྤོར། །གྲོགས་མེད་
གཅིག་པུར་ཚོད་མའི་བཅུད་ལེན་གྱིས། །དཔེ་མེད་དཀའ་སྤྱད་ངང་ལ་གཟད་པ་
དེས། ཁྱོད་རྗེས་འབྲང་བ་བདག་ཅག་ཡིད་རེ་མུག ཅེས་དང་། ཟླ་གཞོན་སྣང་
བས་སྦགས་པའི་མཁའ་དབྱིངས་སུ། །རི་བོང་འཛིན་པའི་དཀྱིལ་འཁོར་རབ་མཛེས་
པས། །གཉིས་སྐྱེས་རྒྱལ་པོར་སྙེམས་པའི་དྲེགས་པ་ཡིས། །བདུད་རྩིའི་འོད་ཀྱི་
ཟེགས་མ་ཕྱོགས་སུ་འགྲེམས། ཞེས་པ་འདི་གཉིས་ནང་གསེས་ཀྱི་རྒྱན་གང་གི་དཔེ་
བརྗོད་དུ་སུས་གསུངས་པ་ཡིན་ངོས་བཟུང་གིས་སོ་སོར་ཚིག་འགྲེལ་རྒྱས་པར་ཕྲིས།
ལན། དང་པོ་ནི་ཆའི་རྒྱན་ལས་སྨད་པའི་ཆ་ནས་བསྟོད་པ་སྟེ། མི་ཚེའི་སྙིང་
པོ་ཐོས་བསམ་ལ་སྦྱར་བའི་རྗེ་བཙུན་མི་ལ་ཁྱོད་གྲོགས་དང་བཅས་པའི་བག་གཡེང་
འདུ་འཛིའི་གནས་ལས་རིང་དུ་བྲལ་ཏེ། ཆོས་ཀྱི་བྱ་བ་འཕེལ་བའི་གནས་དབེན་པ་
གངས་ཏི་སེར་གྲོགས་མེད་གཅིག་པུར་བཞུགས་ཤིང་འདི་སྣང་ཕུན་ཚོགས་ཀྱི་དངོས་
ནོར་ལ་རྒྱབ་ཀྱིས་ཕྱོགས་པས་བཅུད་ལྡན་དང་དྲོ་འཇམ་གྱི་ཟས་གོས་སོགས་འཚོལ་བསྒྲིག་
ལ་མི་བརྩོན་པར་རང་བྱུང་གི་ཚོད་མའི་བཅུད་ཙམ་ལ་བརྟེན་ནས། སྐུ་ཚེ་ཧྲིལ་བོ་སྐྱེ་
པོ་ཕལ་བས་བཟོད་དཀའ་བའི་དཀའ་སྤྱད་ཀྱིས་འདའ་བར་མཛད་པའི་ཚུལ་དེས། བདག་
ཅག་ཁྱོད་ཀྱི་རྗེས་འབྲང་བ་རྣམས་ཡིད་རེ་སྐྱོ། ཞེས་པའི་དོན་ཡིན། །
གཉིས་པ་ནི། བསྐོར་བའི་རྒྱན་ལས། དོན་བསྐོར་བའི་རྒྱན་ཡིན། འདིའི་
ཚིག་དོན་ནི་ཟླ་བའི་འོད་ཀྱིས་ཁྱབ་པའི་ནམ་མཁའ་ལ་རི་བོང་འཛིན་པའི་དཀྱིལ་
འཁོར་རབ་ཏུ་མཛེས་པས། གཉིས་སྐྱེས་རྒྱལ་པོ་རང་ཉིད་ལས་མཛེས་པའི་དཔལ་
མཆོག་ཏུ་གྱུར་པ་གཞན་མེད་སྙམ་པའི་ང་རྒྱལ་གྱིས་བདུད་རྩིའི་འོད་ཀྱི་ཟེགས་མ་
ཕྱོགས་སུ་འགྲེམས་པར་བྱེད་དོ་ཞེས་པའོ། དཔེ་བརྗོད་དང་པོ་ཨ་ལགས་ཞབས་

135
 སྙན་ངག་གི་སྐོར།
དྲུང་དང་གཉིས་པ་བསེ་མཆོག་སྤྲུལ་བློ་བཟང་དཔལ་ལྡན་གྱི་ཡིན།
༢༽ དྲི་བ། དཔེ་རྒྱན་དང་གཟུགས་རྒྱན་གྱི་ཁྱད་པར། མཚུངས་སྦྱོར་གྱི་རྒྱན་
དང་ལྷན་ཅིག་བརྗོད་པའི་རྒྱན་གྱི་ཁྱད་པར་དང་། བྱ་བ་ཐོག་གསལ་དང་རྫས་འགལ་
བ་གཉིས་ཀྱི་རྩ་ཚིག་བཀོད་ནས་དེ་གཉིས་ལ་དཔེ་བརྗོད་གསར་བ་བློཀ་རེ་ཕྲིས།
ལན། དཔེ་རྒྱན་ནི། རྩ་བ་ལས། ཇི་ལྟ་ཅི་ཞིག་ལྟར་མཚུངས་པ། །གསལ་
བ་གང་དུ་རྟོགས་བྱེད་པ། །དེ་ནི་དཔེ་ཞེས་བྱ། ཞེས་གསུངས་པ་ལྟར། མཚུངས་
གསལ་གྱི་སྒྲ་དངོས་སུ་ཡོད་མེད་ཅི་རིགས་ཀྱི་སྒོ་ནས་དཔེ་དོན་སོ་སོར་བཀོད་དེ་
མཚུངས་པ་གསལ་བར་སྟོན་པ་དང་། །
གཟུགས་རྒྱན་ནི། ཐ་དད་སྣང་མིན་གྱུར་པ་ཡི། །དཔེ་ཉིད་དག་ནི་གཟུགས་
ཅན་འདོད། ཅེས་གསུངས་པ་ལྟར་དཔེ་དོན་སོ་སོར་མེད་པར་དཔེ་ཅན་དཔེ་ཡི་
ལུགས་སུ་བྱས་ནས་ཤུགས་ལ་དཔེ་དོན་མཚུངས་པར་སྟོན་པའོ། འདི་གཉིས་ཀྱི་
ཁྱད་པར་ནི། དོན་ཐོག་ཏུ་དཔེ་དང་དཔེ་ཅན་དངོས་ཤུགས་ལ་མཚུངས་པར་སྟོན་
པ་འདྲ་ཡང་དཔེ་ཅན་དཔེའི་གཟུགས་སམ་ངོ་བོར་འགོད་མིན་གྱི་ཁྱད་པར་ཡོད།
མཚུངས་སྦྱོར་གྱི་རྒྱན་ནི། རྩ་བ་ལས། བརྗོད་འདོད་ཡོན་ཏན་ཁྱད་འཕགས་
དང་། །མཚུངས་པར་བྱས་ནས་འགའ་ཞིག་ནི། །བསྟོད་སྨད་དོན་དུ་བསྒྲགས་
པ་གང་། །དེ་ནི་མཚུངས་པར་སྦྱོར་བར་བཤད། ཅེས་གསུངས་པ་ལྟར། བརྗོད་
འདོད་ཀྱི་དོན་དེ་མཆོག་དམན་གང་རུང་དུ་སྟོན་སྐབས། མཚོན་བྱེད་ཀྱི་དཔེ་མཆོག་
དམན་གང་རུང་ཞིག་དང་དོན་ལ་མཚུངས་པ་མེད་ཀྱང་མིང་ངམ་རྣམ་གྲངས་ཙམ་
གྱི་སྒོ་ནས་མཚུངས་པར་སྦྱར་ཏེ་བསྟོད་པའམ་སྨད་པའི་དོན་དུ་བསྒྲགས་པའོ།
ལྷན་ཅིག་བརྗོད་པའི་རྒྱན་ནི། རྩ་བ་ལས། ཡོན་ཏན་ལས་རྣམས་ལྷན་ཅིག་

སྙན་ངག་སྤྱི་དོན། 136
གི །དངོས་པོ་བརྗོད་པ་ལྷན་ཅིག་བརྗོད། ཅེས་གསུངས་པ་ལྟར། བརྗོད་བྱའི་
དོན་གྱི་དངོས་པོ་དེའི་ཡོན་ཏན་སོགས་ཁྱད་ཆོས་འགའ་ཞིག་ཆོས་ཅན་གཞན་དང་
ལྷན་ཅིག་ཏུ་བྱུང་བའམ་འགྲོགས་པར་སྟོན་པ་ཞིག་ཡིན། འདི་གཉིས་ལ་འདྲ་བའི་
ཆ་མེད་པས་ཡོངས་སུ་ཐ་དད་པའི་རྒྱན་གཉིས་ཡིན།
བྱ་བ་ཐོག་གསལ། རྩ་བ་ལས། རྒྱུའོ་ཆུ་གཏེར་བཞི་ངོགས་ཀྱི། །སྐྱེད་མོས་
ཚལ་དུ་སོ་ཅན་ཏེ། ཁོར་ཡུག་རི་བོའི་ཁོངས་སུ་ཡང་། ཁྱོད་ཀྱི་ཡོན་ཏན་ཀུན་ད་
དཀར། ཞེས་དང་། །
པཎ་ཆེན་བློ་བཟང་ཡེ་ཤེས་ཀྱིས། རྩེན་ནོ་ཨུཏྤལ་འཁྲིགས་པའི་ཆུ་གཏེར་
དུ། །དྲེགས་ལྡན་ངང་པའི་དེད་དཔོན་ཚོགས་རྣམས་ཏེ། །གང་གི་མགྲིན་པའི་
ཕུག་ཟབ་ཉམས་དགའ་བར། །རྒྱལ་ཡུམ་རྡོ་རྗེ་དབྱངས་ཀྱི་རྒྱལ་མོས་སོ། །
ཡང་ན། 
བཀྲལ་ལོ་གཞུང་བཟང་སྟོང་གི་དཀའ་གནད་དང་
། ། སྙན་བརྒྱུད་
མན་ངག་ཟབ་མོའི་དོན་གྱི་གནད། །དཔྱད་དོན་རིག་པའི་ངར་ཁ་འབར་བ་ཡི། །ལྔ་
རིག་སྨྲ་བའི་སེང་ཆེན་ཉིད་ཀྱིས་སོ། །
རྫས་འགལ་བ་ནི། རྩ་བ་ལས། སྐེད་པ་ཕྲ་ཞིང་རོ་སྨད་སྦོམ། །མཆུ་དམར་
མིག་ནི་དཀར་བ་མིན། ། ལྟེ་བ་དམའ་ཞིང་ནུ་མ་མཐོ། །བུད་མེད་ལུས་ཀྱིས་སུ་
མ་བཅོམ། ཞེས་དང་། །
༧སྐྱབས་རྗེ་ཀིརྟི་བློ་བཟང་འཕྲིན་ལས་ཀྱིས། རྒྱས་པར་བྱེད་དོ་རྟ་ལྗང་
འོད་ཟེར་གྱིས། །པདྨོའི་ཚོགས་དང་ཟླ་བས་ཀུནྡའི་ཚལ། ། ཆུ་འཛིན་བཅུད་ཀྱིས་
ཉལ་འགྲོའི་ཚོགས་རྣམས་དང་། །ཟུར་ཕུད་ལྔ་བས་གདུལ་བྱའི་བློ་གྲོས་སྟོབས། །
ཡང་ན། མགོ་སྐྱེས་སེར་ཞིང་མིག་ཟུང་རབ་ཏུ་སྔོ། །གཡོ་སྒྱུས་ཕྱུག་ཀྱང་
ལྷག་བསམ་ནོར་གྱིས་དབུལ། །རྒྱ་བོད་འདྲེས་མའི་ཆས་སུ་ཞུགས་པ་རྣམས། །ལད་

137
 སྙན་ངག་གི་སྐོར།
ཟློས་དགའ་བའི་ནུབ་གླིང་སྤྲེའུའི་ཁྱུ། །
༣༣༽ དྲི་བ། ནང་གསེས་དབྱེ་བ་མེད་པའི་དོན་རྒྱན་གང་དག་ཡིན། དེ་
དག་སོ་སོའི་ངོ་བོ་གསལ་བར་བྲིས།
ལན། རིམ་པ་ཅན་གྱི་རྒྱན། གཟི་བརྗིད་ཅན་གྱི་རྒྱན། རྣམ་གྲངས་བརྗོད་
པའི་རྒྱན། ཀུན་ཕན་གྱི་རྒྱན། སྐབས་མིན་བསྟོད་པའི་རྒྱན། ཡོངས་བརྗེས་ཀྱི་
རྒྱན། ཤིས་བརྗོད་ཀྱི་རྒྱན། དགོངས་པ་ཅན་གྱི་རྒྱན་རྣམས་ལས།
༡༽ དོན་རྒྱན་བཅུ་དྲུག་པ་རིམ་པ་ཅན་གྱི་རྒྱན་ནི། རྩ་བ་ལས། དངོས་པོ་
རབ་ཏུ་བསྟན་པ་རྣམས། །རིམ་པ་བཞིན་དུ་རྗེས་སྟོན་པ། །གྲངས་དང་རིམ་པ་
བཞིན་ཞེས་པ། །གྲངས་བཞིན་ཞེས་པར་རབ་ཏུ་བརྗོད། ཅེས་གསུངས་པ་ལྟར།
སྔོན་ལ་བཀོད་པའི་དཔེ་ཅན་གྱི་དངོས་པོ་དེའི་གོ་རིམ་ལྟར་མཚོན་བྱེད་དཔེའི་རིམ་
པ་མ་འཆོལ་བར་རྗེས་སུ་སྟོན་པ་ཞིག་དང་།
༢༽ བཅུ་དགུ་པ་གཟི་བརྗིད་ཅན་གྱི་རྒྱན་ནི། འཇམ་དབྱངས་བཞད་པས།
ནང་གི་ང་རྒྱལ་གཟི་བརྗིད་ཆེན་པོ་ཡིས། །ང་རྒྱལ་ཚིག་སྨྲས་གཟི་བརྗིད་ཅན་གྱི་
རྒྱན། ཞེས་གསུངས་པ་ལྟར། ནང་སེམས་སྟེང་གི་ང་རྒྱལ་ལམ་ཁེངས་དྲེགས་
ཀྱིས་རང་ཉིད་ཀུན་ལས་རྒྱལ་བར་སྟོན་པའི་ངག་གམ། བརྗིད་ཆགས་ཤིང་གཟེངས་
མཐོ་བའི་ཚིག་ཉམས་དང་ལྡན་པ་ཞིག་ལ་ཟེར། །
༣༽ དོན་རྒྱན་ཉི་ཤུ་པ་རྣམ་གྲངས་བརྗོད་པའི་རྒྱན་ནི། རྩ་བ་ལས། འདོད་
དོན་དངོས་སུ་མ་བརྗོད་པར། །དེ་ཉིད་འགྲུབ་པར་བྱ་བའི་ཕྱིར། །རྣམ་པ་གཞན་དག་
བརྗོད་པ་གང་། །དེ་ནི་རྣམ་གྲངས་བརྗོད་པར་འདོད། ཅེས་གསུངས་པ་ལྟར། འདོད་
པའི་དོན་དངོས་སུ་མ་བརྗོད་པར་བསམ་དོན་གྱི་དགོས་པ་དེ་ཉིད་འགྲུབ་པར་བྱ་བའི་

སྙན་ངག་སྤྱི་དོན། 1s
སླད་རྣམ་པ་གཞན་གྱི་སྒོ་ནས་ཐབས་མཁས་པོས་བརྗོད་པའི་ངག་ཅིག་ལ་འདོད།
༤༽ དོན་རྒྱན་ཉེར་གཅིག་པ་ཀུན་ཕན་གྱི་རྒྱན་ནི། རྩ་བ་ལས། བྱ་བ་
འགའ་ཞིག་རྩོམ་པ་ལ། །སྐལ་བ་ཡི་ནི་སྟོབས་ལས་ཀྱང་། །དེ་ཡི་སྒྲུབ་བྱེད་
ཕུན་ཚོགས་གང༌། །དེ་ནི་ཀུན་ཏུ་ཕན་པར་བརྗོད། ཅེས་གསུངས་པ་ལྟར། བྱ་-
བ་གང་ཞིག་རྩོམ་པ་ལ་ཞུགས་པའི་ཚེ་བྱེད་པ་པོ་གང་གི་སྐལ་བའི་ལས་དང་བསོད་
ནམས་ཀྱི་སྟོབས་ལས་ཀྱང་སྒྲུབ་བྱེད་ཕུན་སུམ་ཚོགས་པའི་རྐྱེན་གློ་བུར་བ་གཞན་
ཞིག་བྱུང་བར་སྟོན་པའི་ངག
༥༽ དོན་རྒྱན་ཉེར་བརྒྱད་པ་སྐབས་མིན་བསྟོད་པའི་རྒྱན་ནི། རྩ་བ་ལས།
སྐབས་མིན་འདོད་པས་བསྟོད་པ་ནི། ། སྐབས་སུ་མ་བབ་བསྟོད་པ་ཡིན། ཞེས་
གསུངས་པ་ལྟར། བསྟོད་པའི་ཡུལ་གྱི་དོན་དེ་སྐབས་མིན་པ་སྟེ་བསྟོད་པའི་ཡུལ་
དུ་འོས་པ་ཞིག་མིན་མོད། རྐྱེན་བྱེ་བྲག་པ་ཞིག་གི་དབང་གིས་དེ་ལ་རེ་ཞིག་བསྟོད་
པ་ལྟར་བྱས་པའི་ངག །
༦༽ དོན་རྒྱན་སོ་གཉིས་པ་ཡོངས་བརྗེས་ཀྱི་རྒྱན་ནི། རྩ་བ་ལས། དོན་རྣམས་
བསྣོལ་བ་གང་ཡིན་པ། །ཡོངས་བརྗེས་ཡིན། ཞེས་གསུངས་པ་ལྟར། བརྗོད་
འདོད་ཀྱི་ཡུལ་དེའི་བྱ་བ་སོགས་ཀྱི་ཁྱད་ཆོས་དག་ཕན་ཚུན་བསྣོལ་བའམ་བརྗེས་
པའི་ཚུལ་གྱིས་བརྗོད་པའི་ངག །
༧༽ དོན་རྒྱན་སོ་གསུམ་པ་ཤིས་བརྗོད་ཀྱི་རྒྱན་ནི། རྩ་བ་ལས། མངོན་པར་
འདོད་པའི་དངོས་པོ་ལ། །སྨོན་པ་ཤིས་བརྗོད། ཅེས་གསུངས་པ་ལྟར། མངོན་པར་
འདོད་པའི་དོན་གང་ཞིག་ཡིད་ལ་སྨོན་ཞིང་ངག་ནས་ཤིས་པར་བརྗོད་པའི་ཚིག་གོ
༨༽ དོན་རྒྱན་སོ་ལྔ་པ་དགོངས་པ་ཅན་གྱི་རྒྱན་ནི། རྩ་བ་ལས། སྙན་ངག་
མཁན་བསམ་དགོངས་པ་སྟེ། །སྙན་ངག་གྲུབ་པར་གང་གནས་པ། །རབ་སྦྱོར་

139
 སྙན་ངག་གི་སྐོར།
ཡུལ་གྱི་ཡོན་ཏན་ཅན། །དེ་ནི་དགོངས་པ་ཅན་ཞེས་བརྗོད། ཅེས་གསུངས་པ་
ལྟར་དངོས་པོ་གང་ལ་དམིགས་ནས་སྐྱེས་པའི་དགའ་སྡུག་གི་ཚོར་བས་རྐྱེན་བྱས་
ཏེ། 
བསམ་བློའི་དམིགས་གཏད་ཀྱི་དོན་སྙན་ངག་གི་ལམ་ནས་བརྗོད་འདོད་ཀྱི་
ཀུན་སློང་ངམ། 
དོན་དེ་ལ་དམིགས་པའི་ལྟ་བ་ནི་སྙན་ངག་མཁན་པོའི་བསམ་པའམ་
དགོངས་པ་ཡིན་ཞིང་། 
སྙན་ངག་གི་རྒྱུན་འགྲུབ་པར་མ་གྱུར་གྱི་བར་དུ་གནས་
པའི་བསམ་པ་དེ་ནི་སྙན་ངག་གི་རྒྱུན་དེའི་རྒྱུ་ཡིན། ངོ་བོ་ནི། སྙན་ངག་གི་ལུས་
བཅད་ལྷུག་སྤེལ་མ་དང་རྒྱན་དུ་མ་ཚོགས་པའི་བདག་ཉིད་ཅན་རབ་ཏུ་སྦྱོར་བའི་ཡུལ་
གྱི་ཡོན་ཏན་དང་འབྲེལ་བ་ཅན་དེ་ནི། དགོངས་པ་ཅན་གྱི་རྒྱན་ཞེས་པར་བརྗོད་
དོ། 
འདིའི་ཐད་བཞེད་པ་མི་མཐུན་པ་འགའ་ཞིག་གདའ་བས་ཞིབ་པར་སྙན་འགྲེལ་
<<མི་འཇིགས་སེངྒེའི་ང་རོ་» ༣༡༧ དང༌། <<དབྱངས་ཅན་དགྱེས་གླུ་>>
༡༩༧ << སྙན་འགྲེལ་དབྱངས་ཅན་དགྱེས་གླུའི་མཆན་འགྲེལ་>> ༤༧༢ བོད་
མཁས་སྙན་འགྲེལ་ ༣༢༥ << སྙན་ངག་མེ་ལོང་གི་ཟིན་ཐོ་དྲན་པའི་གསལ་
འདེབས་>> ༢༢༦ <<སྙན་ངག་སྤྱི་དོན་> ༡༠༧ དུང་དཀར་གྱི་སྙན་འགྲེལ་
༤༧༥ རྡོ་རྗེ་རྒྱལ་པོའི་<<སྙན་ངག་རྣམ་བཤད » ༥༩༣ <<ཚངས་སྲས་བཞད་
སྒྲ>> ༧༡༡ <<མིག་ཡིད་རྣ་བའི་དགའ་སྟོན་>> ༤༧༥ སོགས་སུ་གཟིགས་
ནས་གོ་དོན་གཏིང་ཆོད་པ་བློ་ལ་ངེས་པར་བྱ་རྒྱུ་གལ་ཆེ།
༣༩༽ དྲི་བ། དོན་རྒྱན་སོ་ལྔ་ལས། བཞི་པ། བཅུ་དྲུག་པ། ཉེར་གཅིག་
པ་བཅས་ཀྱི་ངོ་བོ་དང་དཔེར་བརྗོད་གསར་བ་ཐོཀ་རེ་དང་
། དགོངས་པ་
ཅན་གྱི་རྒྱན་གྱི་ངོ་བོ་བཅས་བྲིས།
ལན། 
དེ་དག་གི་ངོ་བོའམ་མཚན་ཉིད་གོང་དུ་རིམ་པ་བཞིན་དུ་བཀོད་ཟིན

140
སྙན་ངག་སྤྱི་དོན།
གསལ་བྱེད་ཀྱི་རྒྱན་ལས་རིགས་ཐོག་གསལ་ནི།
པཎ་ཆེན་བློ་བཟང་ཡེ་ཤེས་ཀྱིས། སྨྲ་བའི་སེང་གེས་ཤེས་བྱའི་དངོས་ཀུན་
གཟིགས། །རིས་མེད་འགྲོ་བ་ཀུན་ལ་ལྷག་པར་བརྩེ། །སྟོང་ཕྲག་བརྒྱད་ཅུ་རྩ་བཞིའི་
དམ་ཆོས་སྟོན། ། མེ་ཏོག་མདའ་ཅན་རྩ་ལག་བཅས་པ་འཇོམས།།
༧སྐྱབས་རྗེ་ཀིརྟི་བློ་བཟང་འཕྲིན་ལས་ཀྱིས། ཡིད་བཞིན་འཁོར་ལོ་
དུས་གསུམ་རྒྱལ་བའི་ཡུམ། །ཡིད་འོང་ཞི་འཛུམ་འོད་དཀར་འབུམ་འཕྲོ་ཞིང་།
།བརྒྱད་གཉིས་ལང་ཚོའི་དཔལ་གྱིས་མངོན་སྒེག་པ། །སྐལ་བཟང་གདུལ་བྱའི་
མིག་གི་བདུད་རྩིར་གྱུར། །
ཡང་ན། མཁས་མཆོག་གཞུང་དོན་ཐོགས་མེད་འཆད་མཁས་པས། །མཁས་
རྣམས་ཀུན་དགའི་དཔལ་ལ་སྦྱོར་བྱེད་ཅིང་། །རབ་རིབ་ཡིད་ཀྱི་རྨོངས་པའི་མུན་
པའི་དཔུང་། །རྨེག་མེད་དྲུངས་ནས་འབྱིན་ལ་དབང་མཐུ་རྫོགས། །
རིམ་པ་ཅན་གྱི་རྒྱན། ཞྭ་དམར་དགེ་འདུན་བསྟན་འཛིན་གྱིས། ངག་
གི་དབང་ཕྱུག་སྒྲ་དབྱངས་ལྷ་མཛེས་མའི། །ཟུར་ཕུད་བཞིན་རས་སྤྱན་གྱི་མཛེས་
པའི་ཆ། །རིན་ཆེན་དབང་སྔོན་ཟླ་ཤེལ་ཨུཏྤ་ལས། །བསམ་བཞིན་བརྐུས་པར་
ངེས་སོ་དབྱངས་ཅན་ལྷ། །
དབྱངས་ཅན་དགའ་བློས། སྐྱེ་དགུའི་ཡོན་གནས་ཁྱོད་ཀྱི་མཛེས་སྐུ་དང་།
།སྙན་པའི་གསུང་དང་ཟབ་ཡངས་ཐུགས་རྒྱུད་རྣམས། །གསེར་སྦྱངས་བཙོ་མའི་
རི་དང་ལྷ་ཡི་རྔ། །ཉལ་འགྲོའི་གཏེར་གྱིས་བདག་གིར་བྱས་པར་ངེས། །
ཡང་ན། ཕྲ་རགས་ཤེས་བྱའི་དཀྱིལ་འཁོར་གསལ་གཟིགས་པའི། །བཤེས་
གཉེན་ཁྱེད་ཀྱི་མཁྱེན་བརྩེ་ནུས་པའི་དཔལ། །འཇམ་དབྱངས་འཇིག་རྟེན་དབང་
ཕྱུག་གསང་བདག་གི །ཐུགས་ཀྱི་ཡོན་ཏན་གོང་བུར་བསྒྲིལ་བར་ངེས། །

སྙན་ངག་གི་སྐོར།
ཀུན་ཕན་གྱི་རྒྱན་ནི། ཞྭ་དམར་དགེ་འདུན་བསྟན་འཛིན་གྱིས། དོན་
མེད་བྱ་བཞག་མང་པོས་ཡིད་སྐྱོ་ཞིང་། །དམ་ཆོས་ཐོས་པས་བློ་སྣ་འགྱུར་
བའི་ཚེ། །ཅི་བྱེད་རང་དབང་ཐོབ་པའི་སྤྲང་སྤྱོད་འདི། ། ཆོས་ཀྱི་རྐྱེན་དུ་
སྔོན་བསགས་དགེ་བས་བྱིན། ། །
དབྱངས་ཅན་དགའ་བློས། ཕྱོགས་རིས་མེད་པར་རིག་པའི་གནས་རྣམས་
ལ། །ལེགས་པར་སྦྱངས་པའི་དགའ་སྟོན་མྱང་འདོད་ཚེ། །ངེས་པ་དོན་ལྡན་མཁས་
པའི་དབང་པོ་ནི། །བསོད་ནམས་ཟོང་གིས་དགུག་བཞིན་གནས་འདིར་བྱོན། །
ཡང་ན། དོན་གཉེར་འདུན་མས་རིང་ནས་བསྐུལ་བའི་བློ། །གཞུང་མཆོག་
ཤེར་ཕྱིན་དོན་ལ་བརྩོན་འདོད་ཚེ། །ཟབ་དོན་གཞུང་བཤད་མཁས་པར་མཇལ་
བ་ཡིས། ། རེ་བའི་འདབ་མའི་མཛེས་སྡུག་གྲོལ་བར་གྱུར། ཞེས་པ་ལྟ་བུའོ།
༣༥༽ དྲི་བ། སྒྲ་རྒྱན་གྱི་རྩ་བའི་དབྱེ་བ་གསུམ་དང་། བྱ་སླ་བའི་ཟུང་ལྡན་
གྱི་རྩ་བའི་དབྱེ་བ་དྲུག་བཅས་སྙན་སྤྱི་ལྟར་ངོས་འཛིན་ཐོག བཙན་བྱོལ་བོད་
གཞུང་གི་གནས་བབས་བརྗོད་གཞིར་བྱས་པའི་རྐང་བཞིའི་ཐོག་མ་ན་ཡོད་པའི་
བར་ཆོད་པའི་ཟུང་ལྡན་དང་། རྐང་པ་སྔ་མ་གཉིས་འདྲ་ཞིང་ཕྱི་མ་གཉིས་
འདྲ་བའི་ཆོད་ཅིང་མ་ཆོད་པའི་ཟུང་ལྡན་གྱི་དཔེ་བརྗོད་གསར་བ་རེ་ཕྲིས།
ལན། ལེའུ་གསུམ་པའི་དང་པོ་སྒྲ་རྒྱན་ལ་དབྱེ་ན་གསུམ་སྟེ། བྱ་སླ་བ་
དང་བྱ་དཀའ་བའི་ཁྱད་པར། དབྱངས་སོགས་ངེས་པའི་བྱ་དཀའ་བའི་ཁྱད་
པར་བཅས་གསུམ་ལས་དང་པོ་བྱ་སླ་བའི་ཟུང་ལྡན་ལ་དྲུག་སྟེ། རྐང་པ་རྣམས་
ཀྱི་དང་པོ་ན་ཡོད་པའི་ཟུང་ལྡན། གནས་གཞན་ན་ཡོད་པའི་ཟུང་ལྡན། མཐའ་
ཐོག་སྦྱར་བའི་ཟུང་ལྡན། ཀུན་ཏུ་ཟུང་ལྡན། བསྲེས་པའི་ཟུང་ལྡན། བཟློག་

སྙན་ངག་སྤྱི་དོན། 142
པའི་ཟུང་ལྡན་རྣམས་སོ། །
རྐང་བཞིའི་ཐོག་མ་ན་ཡོད་པའི་བར་ཆོད་པའི་ཟུང་ལྡན། ཞི་བའི་དེད་དཔོན་
ལེགས་བཤད་སྣང་བའི་མཐུས། །ཞི་བའི་བཙན་རྫོང་སྔོན་མེད་པད་ཚལ་བཞད། 
།ཞི་བའི་དཔལ་ལ་སྲེད་པའི་རྐང་དྲུག་ཁྱུ། །ཞི་བའི་གཤོག་རྩལ་མཉེན་པོས་ཚལ་
དེར་རོལ། །
རྐང་པ་སྔ་མ་གཉིས་ཀྱི་ཐོག་མའི་ཟུང་ལྡན་འདྲ་ལ། རྐང་པ་ཕྱི་མ་གཉིས་ཀྱི་
ཐོག་མའི་ཟུང་ལྡན་འདྲ་བའི་བར་ཆོད་ཅིང་མ་ཆོད་པའི་ཟུང་ལྡན་ནི། མཛེས་མཛེས་
ལྔ་ཟུང་རིག་པའི་ལྡིང་ཁང་དུ། །མཛེས་མཛེས་བློ་གྲོས་བཟང་པོའི་ཁྱིམ་ཐབ་
བཅས། །མཚར་མཚར་གླིང་ལྔའི་ཁམས་ཀྱི་དཀྱིལ་འཁོར་ལ། །མཚར་མཚར་
ནང་བསྟན་རིག་པའི་འོད་རླབས་བཀྱེས། ཞེས་པ་ལྟ་བུའོ། །
༣༦༽ དྲི་བ། རྐང་པ་རྣམས་ཀྱི་དང་པོ་ན་ཡོད་པའི་ཟུང་ལྡན་ལ་ནང་གསེས་གསུམ་
ཡོད་པ་སོ་སོར་ངོས་འཛིན་གྱིས་དཔེར་བརྗོད་རེ་གསར་དུ་ཞོག
ལན། རྐང་པ་རྣམས་ཀྱི་དང་པོ་ན་ཡོད་པའི་ཟུང་ལྡན་ལ་དབྱེ་ན་གསུམ། བར་
མ་ཆོད་ཀྱི་ཟུང་ལྡན། བར་དུ་ཆོད་པའི་ཟུང་ལྡན། ཆོད་ཅིང་མ་ཆོད་པའི་ཟུང་
ལྡན་བཅས་སོ།
དང་པོ་བར་མ་ཆོད་ཀྱི་ཟུང་ལྡན་ནི། དཔེར་ན། ངག་དབང་ཆོས་དཔལ་
གྱིས། ཐུབ་པ་ཐུབ་པར་གྲགས་འབར་དེ་དག་གི །རལ་པའི་ཅོད་པན་རྩེ་མོར་
མངོན་འཕགས་པ། །སྟོན་པ་རྫོགས་སངས་རྒྱས་ཞབས་འོད་དཀར་ཅན། །ཕན་
བདེའི་བསིལ་སྦྱིན་མཛད་དེ་སྤྱི་བོས་མཆོད། །
ཡང་ན། གསལ་གསལ་ཆོས་ཀུན་གཟིགས་པའི་མཁྱེན་རབ་དཔལ། །འགྲོ་

149
 སྙན་ངག་གི་སྐོར།
ལ་ཀུན་ཏུ་བརྩེ་བའི་སྙིང་རྗེ་དང་། །འུར་འུར་བདུད་དཔུང་འཇོམས་པའི་མཐུ་
རྩལ་ཅན། །དུས་ཀྱི་མགོན་པོར་བསྟོད་ཚིག་ཕྲེང་བ་སྤེལ། །
གཉིས་པ་བར་དུ་ཆོད་པའི་ཟུང་ལྡན། འཇམ་དབྱངས་ངུར་སྨྲིག་ཟློས་གར་
ཅན། །འཇམ་མགོན་བླ་མའི་ཡོན་ཏན་གྱི། །གྲགས་པའི་ཆུ་གཏེར་ཆེན་པོ་ལ།
།སྒྲ་རྒྱན་ཟླ་བའི་འཛུམ་གྱིས་བྲན། །
ཡང་ན། ཡིད་འོང་ཕུན་ཚོགས་ཟོལ་དུ་སྣང་བ་ཡི། །འདི་སྣང་སྲིད་འབྱོར་
སྒྱུ་མའི་ཕུང་པོ་དག །ཡིད་འོང་འཇའ་ཚོན་གཤིས་ལས་མ་འདས་པས། །གཏན་
གྱི་བདེ་བའི་ཐབས་སུ་རིངས་པར་རིགས། །
གསུམ་པ།. བར་ཆོད་ཅིང་མ་ཆོད་པའི་ཟུང་ལྡན། ཞྭ་དམར་དགེ་འདུན་
བསྟན་འཛིན་གྱིས། སྙན་སྙན་ལེགས་བཤད་ཡུན་རིང་དོན་གཉེར་བས། །ཟབ་
ཟབ་བློ་གྲོས་ཡར་ངོར་སོན་པ་རྣམས། །ཟབ་ཟབ་དཀར་བའི་གནས་ཀུན་ཐོགས་
མེད་དུ། ། སྙན་སྙན་ངག་གིས་འདོམས་ལ་འགྲན་པ་སུ།།
ཡང་ན། མཛེས་མཛེས་སྤྲིན་བྲལ་སྟོན་གྱི་དཀྱིལ་འཁོར་ལ། །མཛེས་མཛེས་
འོད་སྣང་འབུམ་གྱིས་བཞུད་པ་ཡི། །མཛེས་མཛེས་རི་བོང་མཚན་མའི་ཕྲ་རྒྱན་
ཅན། །མཛེས་མཛེས་ཀུ་མུད་ཚལ་གྱི་དཔལ་དུ་འབར། ཞེས་པ་ལྟ་བུའོ།
༣༧༽ དྲི་བ། གབ་ཚིག་གི་གོ་དོན་དང་དེའི་དགོས་པ་རྣམ་དབྱེ་བཅས་སྙན་
སྤྱི་ལྟར་བཀོད་ཐོག གྲངས་ཀྱི་གབ་ཚིག་དང་། སླུ་བྱེད་ཀྱི་གབ་ཚིག རིམ་
བྲལ་གྱི་གབ་ཚིག་རྣམས་ཀྱི་ངོ་བོ་ངོས་ཟུངས།
ལན། རྩ་བ་ལས། རྩེད་མོའི་མདུན་སར་བཞད་གད་དང་། །དེ་ཤེས་ཚོགས་
སུ་གསང་སྨྲ་དང་། །ཕ་རོལ་ཀུན་ཏུ་རྨོངས་བྱེད་ལ། །གབ་ཚིག་དག་ནི་ཉེར་མཁོ་

སྙན་ངག་སྤྱི་དོན། 144
ལྡན། ཞེས་གསུངས་པ་ལྟར། རྩེད་དགོད་ཀྱི་ཆེད་དང་ཚོགས་པའི་དབུས་སུ་ཡོངས་
བསྒྲགས་མི་རུང་བའི་གཏམ་གྱི་དོན་རྣམས་རྗོད་བྱེད་ཀྱི་ཚིག་སྦྱོར་ལ་བརྟེན་ནས་
བརྗོད་དོན་དངོས་བསྒྲིབས་ཤིང་བརྡ་ཡུལ་ལས་གཞན་པའི་ཕ་རོལ་པའི་གང་ཟག་
རྣམས་རྨོངས་པར་བྱེད་པའི་རྩོམ་ཐབས་ཤིག་ལ་གབ་ཚིག་གི་རྒྱན་ཞེས་བྱ། དགོས་
པ་ནི་བརྡའི་ཡུལ་ལས་གཞན་པའི་གང་ཟག་ལ་གསང་བ་མི་འཆོར་བ་དང་། རིག་
རྩལ་འཕེལ་བ་དང་འགྲན་པ་རྩེད་དགོད་བཅས་ཀྱི་ཆེད་ཡིན། གབ་ཚིག་དང་ཁེད་
ལྡེའུ་གསུམ་དོན་གཅིག་མིང་གི་རྣམ་གྲངས་ཡིན་མིན་ཐད་མཁས་པའི་བཞེད་ཚུལ་
མི་འདྲ་བས་གཤམ་དུ་བཀོད་པའི་གཞུང་དག་ལས་ཞིབ་ཏུ་རྟོགས་པར་བྱོས།
གབ་ཚིག་ལ་དབྱེ་ན་བཅུ་དྲུག་སྟེ། ཀུན་ཚོགས་སླུ་བྱེད་རིམ་པ་བྲལ། །རབ་
བཅོམ་མཐུན་གཟུགས་རྩུབ་མོ་དང་། །གྲངས་དང་རབ་བཏགས་མིང་དུ་
འདུས། །བསྒྲིབས་དང་མཐུན་སྒྲ་རྨོངས་པ་དང་། །ཡོངས་འཕྲོག་གཅིག་བསྒྲིབས་
གཉིས་ཀ་བསྒྲིབས། །ཡོངས་འདྲེས་དང་བཅས་བཅུ་དྲུག་གོ ཞེས་པ་ལྟར་རོ། །
དེ་དག་ལས་བདུན་པ་གྲངས་ཀྱི་གབ་ཚིག་ནི། རྩ་བ་ལས། གང་དུ་གྲངས་
ཀྱིས་ཀུན་རྨོངས་པར། །བྱེད་ལ་གྲངས་ཀྱི་གབ་ཚིག་སྟེ། ཞེས་གསུངས་པ་ལྟར།
ཚིག་གི་སྦྱོར་བ་གང་ཞིག་ཏུ་བརྗོད་དོན་ཀྱི་དངོས་པོ་དེ་གབ་བྱེད་གྲངས་ཀྱི་སྒོ་ནས་
ཀུན་རྨོངས་པར་བྱེད་པ་ལ་གྲངས་ཀྱི་གབ་ཚིག་ཅེས་བྱ།
གཉིས་པ་སླུ་བྱེད་ཀྱི་གབ་ཚིག་ནི། རྩ་བ་ལས། གཞན་ལ་གྲགས་པའི་སྒྲ་དག་
གིས། །གང་དུ་སླུ་བ་སླུ་བྱེད་ཉིད། ཅེས་གསུངས་པ་ལྟར། སྤྱིར་དོན་གཉིས་ལ་
འཇུག་པའི་སྒྲ་ཞིག་སྤྱད་ནས། སྒྲ་དེ་གབ་བྱ་ལ་མི་འཇུག་པ་མིན་ཡང་གབ་བྱེད་
ལ་འཇུག་པ་གྲགས་ཆེ་བའི་ཤུགས་ཀྱིས་གབ་བྱེད་ཀྱི་དོན་རྟོགས་དཀའ་བས་སླུ་བྱེད་
ཀྱི་གབ་ཚིག་ཅེས་བྱ།

45
 སྙན་ངག་གི་སྐོར།
གསུམ་པ་རིམ་བྲལ་གྱི་གབ་ཚིག་ནི། རྩ་བ་ལས། སྦྱོར་བ་ཤིན་ཏུ་འཁྲུགས་
པ་ཡིས། །རྨོངས་བྱེད་དེ་ནི་རིམ་པ་བྲལ། ཞེས་གསུངས་པ་ལྟར། རྗོད་བྱེད་
ཚིག་གི་གོ་རིམ་གྱི་སྦྱོར་བ་ཤིན་ཏུ་འཁྲུགས་ནས་རིམ་པ་དང་བྲལ་བའི་དབང་གིས་
དོན་ལ་རྨོངས་པར་བྱས་པ་ནི་རིམ་པ་དང་བྲལ་བའི་གབ་ཚིག་ཅེས་བྱ། འདི་དག་
གི་ཚུལ་རྒྱས་པ་སྙན་འགྲེལ་<<མི་འཇིགས་སེངྒེའི་ང་རོ་>> ༣༩༥ <<དབྱངས་
ཅན་དགྱེས་གླུ་>> ༨༦༦ <<སྙན་འགྲེལ་དབྱངས་ཅན་དགྱེས་གླུའི་མཆན་
འགྲེལ་>> ༥༦༢ བོད་མཁས་སྙན་འགྲེལ་ ༤༨༢ འབྲུག་ཁམས་སྤྲུལ་སྙན་
འགྲེལ་ ༦༢༤ <སྙན་ངག་མེ་ལོང་གི་ཟིན་ཐོ་དྲན་པའི་གསལ་འདེབས་> ༢༥༢
<<སྙན་ངག་སྤྱི་དོན་>> ༡༢༣ དུང་དཀར་སྙན་འགྲེལ་ ༥༡༢ རྡོ་རྗེ་རྒྱལ་པོའི་
སྙན་འགྲེལ་ ༦༨༦ <ཚངས་སྲས་བཞད་སྒྲ་>> ༨༦༧ << སྙན་འགྲེལ་མིག་
ཡིད་རྣ་བའི་དགའ་སྟོན་>> ༥༥༧ སོགས་སུ་ཞིབ་ཏུ་གཟིགས་དགོས།
༣༨༽ དྲི་བ། གབ་ཚིག་བཅུ་དྲུག་སོ་སོའི་ངོ་བོའམ། ཡང་ན་མིག་དང་། སོ་
བར་བྲུས་པ་དང་། རྣ་འབྱོག་གི་ཁེད་གབ་ཚིག་ཏུ་སྦྱར་ནས་སྤྱི་དོན་ལྟར་ཕྲིས།
ལན། གབ་ཚིག་བཅུ་དྲུག་པོ་སོ་སོའི་མཚན་ཉིད་དམ་ངོ་བོ་<<སྤྱི་དོན>>སོགས་
སྙན་ངག་གི་མཚན་ཉིད་སྟོན་པའི་གཞུང་ལུགས་རྣམས་སུ་གནད་བསྡུས་དོན་ཚང་
རེ་བཀོད་འདུག་པས། འདིར་དཔྱི་ས་བློ་གྲོས་ཚང་གི་དཔེར་བརྗོད་ལ་ལད་ཟློས་
ཀྱིས་ཁེད་དེ་དག་སྙན་ངག་གི་གབ་ཚིག་ཏུ་སྦྱར་ནས་བཀོད་ན། །
མིག་ནི། ཤ་རྒྱུས་དྲ་བའི་དཀྱིལ་འཁོར་ཡངས་པོ་རུ། །འཁྲི་ཤིང་རྭ་བའི་མུ་
ཁྱུད་རྣམ་མཛེས་པ། །རང་བྱུང་ཁུང་བུར་གཏན་དུ་སྡོད་པ་ཡི། །སྐྱ་ཀ་ཕྲ་མོའི་
མཛེས་སྡུག་ཡི་གར་འཐད། ཞེས་པ་ལྟ་བུ།

146
སྙན་ངག་སྤྱི་དོན།
རྣ་འབྱོག་ནི། ཟླུམ་དབྱིབས་ས་འཛིན་མཐོན་པོའི་གདགས་སྲིབ་ཀྱི། །གནག་
སྣུམ་ལྕུག་ཕྲན་སྟུག་པོའི་རྫ་འདབས་སུ། ཁེར་རྐྱང་ཅོག་གེར་འགྱིང་བའི་རི་སྐྱེས་
བུ། །ལྷགས་པའི་མདའ་ཡི་འབེན་དུ་ལངས་པ་འདྲ། ཞེས་པ་ལྟ་བུ།
སོ་བར་བྲུས་པ་ནི། གྲལ་དུ་བསྟར་བའི་ཐགས་བཟང་མཁའ་མེའི་ཕྲེང་། །དར་
དཀར་གོས་ཀྱིས་མཛེས་པའི་གྲལ་མཚམས་སུ། ། མི་སྲུན་རྒྱུས་པའི་གསོན་འདྲེ་འཚངས་
པ་ན། །རྩལ་ལྡན་གཞོན་ནུས་མདུང་རྩེས་འདེད་ལ་རིངས། ཞེས་པ་ལྟ་བུའོ། །
༣༩༽ དྲི་བ། སྙན་ངག་མེ་ལོང་མར་སྐྱོན་དུ་བགྲང་མིན་གྱི་དཔེ་བརྗོད་གཉིས་
ཅིའི་ཕྱིར་བཀོད་པ་དང་། སྙན་ངག་གི་སྐྱོན་བཅུ་སྙན་ངག་སྤྱི་དོན་ལྟར་བྲིས།
ལན། སྤྱིར་སྙན་ངག་གི་ཚིག་དོན་གྱི་སྦྱོར་བ་ཕུན་སུམ་ཚོགས་པ་འབྱུང་མིན་
ནི། སྙན་ངག་གི་ཚིག་དོན་གྱི་སྐྱོན་ཡོན་དང་། སྙན་ངག་ལ་འཇུག་པའི་སྦྱོར་བའི་
སྐབས་ཀྱི་སྤང་བླང་གི་རྣམ་དབྱེ་ཤེས་མིན་ལ་རག་ལས་པར་བརྟེན། དཎྜིའི་<< མེ་
ལོང་མར་>>ཡང་སྙན་ངག་གི་ཚིག་དོན་གྱི་སྦྱོར་བ་ལེགས་པའི་ཡོན་ཏན་དང་སྦྱོར་
བ་དམན་པའི་སྐྱོན་གཉིས་སོ་སོར་ངོས་ཟིན་ཐོག་ཚིག་དོན་སྦྱོར་བའི་ཚུལ་གྱི་སྐྱོན་
གྱི་གོལ་ས་སྤངས་པའི་སླད་སྐྱོན་དུ་བགྲང་མིན་གྱི་དཔེ་བརྗོད་གཉིས་བཀོད་པ་ཡིན།
དང་པོ་དོན་ཉམས་པ་ནི། དོན་གོང་འོག་མ་འབྲེལ་བའམ་དངོས་ཡོད་དང་མི་
མཐུན་པའི་ངག་གི་སྦྱོར་བ་ཞིག་སྟེ། རྩ་བ་ལས།. ཚོགས་པའི་དོན་གྱིས་སྟོང་པ་
གང་། །དེ་ནི་དོན་ཉམས་ཞེས་པར་འདོད། ཅེས་གསུངས་པས་སོ། །
གཉིས་པ་དོན་འགལ་བ་ནི། དོན་གོང་འོག་ཕན་ཚུན་གནོད་བྱེད་དུ་སོང་བའི་
ངག་སྦྱོར་ཞིག་སྟེ། རྩ་བ་ལས། ངག་གཅིག་གིས་ནི་རབ་སྦྱར་བ། ། སྔ་མ་ཕྱི་མ་
གཞན་འཇོམས་པ། །འགལ་བའི་དོན་ཅན་ཉིད་ཀྱི་སྐྱོན། །དོན་འགལ། ཞེས་

147
 སྙན་ངག་གི་སྐོར།
གསུངས་པས་སོ།
གསུམ་པ་དོན་གཅིག་པ་ནི། དགོས་པ་དམིགས་བསལ་བ་མེད་ཀྱང་དོན་གཅིག་
བསྐྱར་ཟློས་ཡང་ཟློས་བྱེད་པའི་ངག་སྦྱོར་ཞིག་སྟེ། རྩ་བ་ལས། དོན་ཉིད་དམ་
ནི་སྒྲ་ལ་ཡང་། ཁྱད་པར་མེད་པར་སྔར་བརྗོད་པ། །གལ་ཏེ་སླར་ཡང་རབ་བསྒྲགས་
པ། །དེ་ནི་དོན་གཅིག་གསུངས་པས་སོ།
བཞི་པ་ཐེ་ཚོམ་ཀྱི་སྐྱོན་ནི། རྗོད་བྱེད་ཚིག་གིས་དོན་དེ་གོ་བར་བྱེད་མི་ཐུབ་
པའི་སྟེང་དོན་དེར་དོགས་པའམ་ཐེ་ཚོམ་སྐྱེད་པའི་ངག་སྦྱོར་ཞིག་སྟེ། རྩ་བ་ལས།
ངེས་པའི་དོན་དུ་རབ་སྦྱར་བའི། །ཚིག་རྣམས་ཉིད་ཀྱིས་གལ་ཏེ་ནི། ། ཐེ་ཚོམ་
སྐྱེད་པར་བྱེད་ན་འདི། །ཐེ་ཚོམ་ཅན། ཞེས་གསུངས་པས་སོ།
ལྔ་པ་རིམ་པ་ཉམས་པའི་སྐྱོན་ནི། མདོར་བསྟན་སྐབས་ཀྱི་གོ་རིམ་ལྟར་མ་
བཤད་པར་དེ་ལས་གོ་རིམ་ལྡོག་ནས་བསྟན་པའི་ངག་ཚིག་སྟེ། རྩ་བ་ལས། མདོར་
བསྟན་རྗེས་སུ་ཡོན་ཏན་དོན། །གལ་ཏེ་རྗེས་བསྟན་མ་བྱས་ན། །རིམ་པ་ཉམས་
པར་མངོན་བརྗོད། ཅེས་གསུངས་པས་སོ།
དྲུག་པ་སྒྲ་ཉམས་པའི་སྐྱོན་ནི། རྣམ་དབྱེ་དང་ཚིག་ཕྲད་སྦྱོར་ཚུལ་བརྡ་སྤྲོད་
ཀྱི་གཞུང་ལུགས་དང་འགལ་བའི་ངག་སྦྱོར་ཞིག་སྟེ། རྩ་བ་ལས། མཚོན་བྱ་མཚན་
ཉིད་ལམ་ལ་མཚོན། །ཚིག་སྦྱོར་མཆོག་མིན་འདོད་པ་ནི། །སྒྲ་ཉམས་ཡིན་ཏེ།
ཞེས་གསུངས།
བདུན་པ་ངལ་གསོའམ་གཅོད་མཚམས་ཉམས་པའི་སྐྱོན་ནི། ཚིགས་བཅད་
ཀྱི་སྡོད་མཚམས་སམ་ངལ་གསོའི་གཅོད་མཚམས་འཆོལ་བའི་ངག་སྦྱོར་ཞིག་
སྟེ། རྩ་བ་ལས། ཚིགས་བཅད་རྣམས་ལ་ངེས་པའི་གནས། །ཚིག་གི་གཅོད་
མཚམས་ངལ་གསོ་རིགས། །དེ་ཉམས་གཅོད་མཚམས་ཉམས་པ་སྟེ། །ཉན་

148
སྙན་ངག་སྤྱི་དོན།
པོ་དགའ་མིན་སྐྱེད་དེ། ཞེས་གསུངས། །
བརྒྱད་པ་སྡེབ་སྦྱོར་ཉམས་པའི་སྐྱོན་ནི། ཚིགས་སུ་བཅད་པའི་རྐང་པ་སྔ་
ཕྱིའི་ཚེག་བར་གྱི་མང་ཉུང་མི་སྙོམ་པའི་ངག་སྦྱོར་ཞིག་སྟེ། རྩ་བ་ལས། གང་
དུ་ཡི་གེ་ཆད་ལྷག་དང་། །ལྕི་ཡང་ཇི་ལྟ་བཞིན་མི་གནས། །དེ་ནི་སྡེབ་སྦྱོར་
ཉམས་པ་སྟེ། ། སྐྱོན་འདི་ཤིན་ཏུ་སྨད་པ་འོ། ཞེས་གསུངས། (འདི་ལ་དམིགས་
བསལ་མེད།）
དགུ་པ་མཚམས་སྦྱོར་ཉམས་པའི་སྐྱོན་ནི། ལེགས་སྦྱར་གྱི་སྒྲའི་བསྟན་བཅོས་
ནས་བཤད་པའི་མཚམས་སྦྱོར་མ་བྱས་པ་སྟེ་རྒྱ་གར་གྱི་དབང་དུ་བྱས་ན་མ་གཏོགས་
བོད་ལ་ཇི་བཞིན་མེད་ཅེས་གསུངས།
བཅུ་པ་ཡུལ་འགལ་བ་སོགས་ཀྱི་སྐྱོན་ནི། ཡུལ་དུས་སྒྱུ་རྩལ་འཇིག་རྟེན་ལུང་
རིགས་དྲུག་པོ་དེའི་རང་རང་གི་གནས་ལུགས་དང་འགལ་བའི་ངག་སྦྱོར་བཅས་སོ།།

149
 རྒྱལ་རབས་ཀྱི་སྐོར་
བོད་ཀྱི་སྲིད་ལུགས་དང་འབྲེལ་བའི་རྒྱལ་
རབས་དེབ་ཐེར་དཀར་པོ་ལས་
དྲི་བ་དང་དྲིས་ལན།
༡༽ དྲི་བ། སྙིང་སྟོབས་དགུ་འགྱུར་སྲོག་གི་དབྱུག་པ་ལ། །རྟ་མཆོག་ཁྲོས་པའི་
བཀའ་ཡིས་རྒྱས་བཏབ་པའི། །སྲིན་པོ་གདོང་དམར་བོད་ཀྱི་དམག་དཔུང་གིས།
།སུམ་གཉིས་ས་ཡི་དཀྱིལ་འཁོར་བཟུང་ཞེས་གྲགས། ཞེས་པའི་ལོ་རྒྱུས་འདི་རྒྱལ་
པོ་སུའི་རིང་ལ་བྱུང་བ་ཡིན་དང་འདི་ལ་ཚིག་འགྲེལ་ཕྲིས། །
ལན། དགྲ་ཕྱོགས་ཀྱི་རྒོལ་བ་ངན་པའི་དཔུང་ཚོགས་ཡུལ་ཁམས་དང་བཅས་
པ་འཇོམས་པ་ལ་ལྷན་སྐྱེས་ཀྱི་ཆོས་སུ་ཐོབ་པའི་སྙིང་གི་སྟོབས་ཤུགས་ཡར་ལྡན་
དགུ་འགྱུར་དུ་འཕེལ་བའི་སྲོག་གི་དབྱུག་པ་ལ། འཕགས་མཆོག་སྤྱན་རས་
གཟིགས་དབང་ཕྱུག་དྲག་ཏུ་ཁྲོས་པ་ཁམས་གསུམ་ཟིལ་གནོན་དཔལ་རྟ་མཆོག་
རོལ་པའི་བཀའ་ཡིས་མི་ཤིགས་རྡོ་རྗེའི་ངོ་བོར་རྒྱས་བཏབ་པ། སྲིན་པོ་ལྟར་
གདོང་དམར་ཞིང་དགྲ་སྡེ་འཇོམས་པ་དཔའ་བའི་བོད་ཀྱི་ཡན་ལག་བཞི་པའི་དཔུང་
དམག་གིས་འཛམ་གླིང་ཨེ་ཤི་ཡའི་སུམ་ཆའི་གཉིས་ཀྱི་ས་ཡི་དཀྱིལ་འཁོར་བཟུང་
ཞེས་སྐྱེ་བོ་རྣམས་ལ་རླུང་ལྟར་གྲགས་སོ། ཞེས་གསལ་བའི་གནས་ཚུལ་འདི་བོད་
ཀྱི་རྒྱལ་ཐོག་སོ་བརྒྱད་པ་རྒྱལ་པོ་ཁྲི་སྲོང་ལྡེའུ་བཙན་སྐབས་སུ་བྱུང་བ་ཡིན་ནོ།
༢༽ དྲི་བ། དེབ་དཀར་མཁན་པོས། བོད་དང་། དབུས་གཙང་། མངའ་

དེབ་ཐེར་དཀར་པོ། 
150
རིས། 
བོད་དང་བོད་ཆེན་པོ། ཁམས་དང་ཨ་མདོ། རྒྱལ་ཁམས་དང་
བློན་ཁམས་སོགས་ཡུལ་དང་
། ས་སྐྱོང་མི་དབང་། སྡེ་པ། བཙན་པོ་དང་
བཙན་མོ། མདུན་ན་འདོན། 
སོ་བློན་སོགས་རྗེ་བློན་གྱི་ཐ་སྙད་ལ་དཔྱད་
པ་མཛད་པའི་དཔྱད་དོན་སྙིང་བསྡུས་ཤིག་བྲིས
ལན། ༡༽ བོད། 
རང་རེ་བོད་ཀྱི་ཡུལ་འདི་ལ་གངས་ཅན་དང་གངས་
ལྗོངས་ཞེས་གྲགས་པའི་མིང་འདི་དག་རྒྱ་སྐད་ཧི་མཱ་ལ་ཡ་དང་ཧི་མཱ་བན་ཏ་ཞེས་
པ་སོགས་དོན་བསྒྱུར་བྱས་པ་ལས་བྱུང་མོད
བོད་ཅེས་པའི་མིང་འདི་དེ་དག་
དང་མི་འདྲ་བར་བོད་རང་ས་ནས་མཆེད་པའི་བོད་སྐད་ལྷད་མེད་ཅིག་ཡིན་ཞིང་
བྷོད་དང་བྷོ་ཊ་ཞེས་པ་ཡང་བོད་ཅེས་པའི་མིང་བརྗོད་ཚུལ་གྱི་དབང་གིས་གདངས་
ཀྱི་ཟུར་ཐ་དད་དུ་གྱུར་པ་སྟེ་སྔ་མོའི་རྒྱ་གར་གྱི་མིས་བོད་ལ་དེ་ལྟར་འབོད
། དེར་
མ་ཟད་ཕྱི་གླིང་པས་བོད་ཀྱི་མིང་ལ་ཏི་བྷད་དང་
རྒྱ་ནག་པ་རྣམས་ཀྱིས་ཏུའུ་ཕན།
སོག་པོ་བས་ཐུ་བྷད་ཅེས་འབོད་པར་བཤད
། གཞན་ཡང་ཅིན་( ཆིན)རྒྱལ་བརྒྱུད་
ཀྱིས་སྲིད་དབང་བསྒྱུར་བའི་རྒྱ་ནག་གི་ཡུལ་ལ་ཅི་ན་བྱ་བ་དང་
། བྷ་ར་ཏས་བཟུང་
བའི་རྒྱ་གར་གྱི་ཡུལ་ཀུན་ལ་བྷ་ར་ཏ་ཞེས་གྲགས་པ་བཞིན
། བོད་རྒྱལ་དང་སྤུར་
རྒྱལ་ཞེས་པ་གཉའ་ཁྲི་བཙན་པོས་གཙོ་མཛད་དེ་འཇིག་རྟེན་དབང་ཕྱུག་གི་སྤྲུལ་པའི་
རོལ་པ་དག་གིས་མངའ་དབང་བསྒྱུར་པའི་ཡུལ་ཁམས་ཀུན་ལ་བོད་རྒྱལ་ལམ་སྤུར་
རྒྱལ་ཞེས་གྲགས་པ་ཡིན་ནམ། ཡང་ན། 
བོན་ཞེས་པ་བོད་ཅེས་འགྱུར་བ་ཡིན་
མིན་སོགས་ཀྱི་ཐད་དེབ་དཀར་མཁན་པོས་ཐག་གཅོད་མ་མཛད་པར་དཔྱད་གཞིར་
བཞག་གནང་འདུག་པས་དོན་གཉེར་ཅན་ཚོས་ཞིབ་དཔྱད་གནང་བར་ཞུ
༢༽ དབུས་གཙང་། 
དབུས་ཞེས་པ་ནི་མཐའ་འཁོབ་ཀྱི་གནས་མཐའ་ལྡོག་

151
 རྒྱལ་རབས་ཀྱི་སྐོར།
པའི་ཆོས་ཀྱི་ཡུལ་དབུས་དང་། རྒྱལ་ཁབ་དེའི་ཡུལ་ཀྱི་ལྟེ་བ་ལ་གོ་བའི་སྐབས་ཤིག་
ཀྱང་ཡོད་པ་ལས་འདིར་ཕྱི་མ་ལ་གོ་དགོས་པ་ཡིན། གཙང་ཞེས་པ་ནི། གཙང་
པོའི་རྒྱུད་འགྲམ་དུ་ཆགས་པའི་ཡུལ་སྡེ་ལ་གོ་བའི་སྐབས་ཤིག་དང་། ཕུད་དང་གཙོ་
བོ་ལ་གོ་བའི་སྐབས་དག་ཀྱང་ཡོད་པ་ལས་འདིར་སྔ་མ་ལ་གོ
༣༽ མངའ་རིས། རྒྱལ་པོ་དང་སྲིད་གཞུང་གི་མངའ་ཞབས་སུ་ཡོད་པའི་
འབངས་མི་སྤྱི་ལ་གོ་བའི་སྐབས་ཤིག་ཡོད་མོད་འདིར་བཤད་པ་ནི་འོད་སྲུངས་ཀྱི་
རྒྱུད་པ་ལས་མཆེད་པ་ཉི་མ་མགོན་གྱིས་ཅོ་རོ་བཟའ་ཁབ་ཏུ་བཞེས་པ་ལས་དཔལ་
ལྡེ་རིག་པ་མགོན། བཀྲ་ཤིས་ལྡེ་མགོན། ལྡེ་གཙུག་མགོན་ཏེ་སྟོད་ཀྱི་མགོན་གསུམ་
སོགས་ཀྱིས་མངའ་དབང་བསྒྱུར་པའི་ཡུལ་འབངས་དེ་ཙམ་ལ་མངའ་རིས་ཞེས་པའི་
མིང་བཏགས་པ་ཡིན། །
༩༽ བོད་དང་བོད་ཆེན་པོ། གུང་ཐང་བསྟན་པའི་སྒྲོན་མེས་མཛད་པའི་
ཐུའུ་བཀྭན་ཆོས་ཀྱི་ཉི་མའི་རྟོགས་བརྗོད་པད་མ་དཀར་པོ་ལས་རྒྱལ་ཁམས་འདི་ལ་
བོད་དང་བོད་ཆེན་པོ་གཉིས་སུ་ཕྱེ་བའི་བོད་ཆེན་པོ་ཡིན་ཞིང་། དེ་ལ་ཨ་མདོ། ཆབ་
མདོ། ཆུ་མདོ་ཞེས་མདོ་གསུམ་དུ་གྲགས་པ་ལས་ཨ་མདོ་ཞེས་དང་། འབྲོམ་གྱི་
བོད་ཆེན་པོ་ན་བསམ་ཡས་ཞེས་པའི་གསུང་ཚིག་གིས་མཚོན་བོད་དང་བོད་ཆེན་པོ་
ཞེས་པའི་ཐ་སྙད་ཀྱི་གོ་ཡུལ་ངོས་འཛིན་ལུགས་མི་འདྲ་བ་མང་ཡང་། རྒྱལ་པོའི་
འབངས་སུ་ཡོད་པའི་མངའ་རིས་ཙམ་ལ་བོད་དང་། དེའི་ལྷག་མའི་ཡུལ་རྣམས་
ལ་བོད་ཆེན་པོར་འབོད་པ་དེབ་དཀར་མཁན་པོས་རང་ལུགས་སུ་བཞེད་ན། དབུས་
གཙང་ལ་བོད་དང་། མདོ་ཁམས་ལ་བོད་ཆེན་པོར་འདོད་པ་འདི་གཉིས་ཚིག་རིས་
ཙམ་མ་གཏོགས་དོན་གྱི་གོ་ཡུལ་ཐ་མི་དད་པས། འགའ་ཞིག་གིས་བོད་བྱ་བ་དབུས་
གཙང་དང་བོད་ཆེན་པོ་བྱ་བ་མདོ་ཁམས་ལ་བྱེད་ཟེར་བ་ཡང་མི་བདེན་ཏེ་ཞེས་པ་

དེབ་ཐེར་དཀར་པོ། 152
ས་- - -
སོགས་ཀྱི་ཐད་དཔྱད་པ་གཏོང་དགོས་པར་སྙམ།
ལར་བོད་དང་བོད་ཆེན་པོ་བྱ་བ་ཡང་ཆེ་བརྗོད་ཀྱི་ཚིག་དངོས་སུ་སྨོས་མིན་གྱི་
ཁྱད་པར་ཙམ་ལས་གོ་ཡུལ་ཐ་དད་པ་གཉིས་ཡོད་པར་མི་སྣང་སྟེ། མངའ་བདག་
ཁྲི་རལ་པས་ར་ས་འཁྲུལ་སྣང་གཙུག་ལག་ཁང་གི་སྒོ་མདུན་དུ་བཙུགས་པའི་དབོན་
ཞང་མཐུན་འབྲེལ་རྡོ་རིང་ངོས་སུ་བོད་ཆེན་པོའི་ལོའི་མིང་ཞེས་དང་རྒྱ་ཆེན་པོའི་
ལོའི་ཞེས་དང་། ཡང་དེའི་ཤར་ཕྱོགས་ཐམས་ཅད་རྒྱ་ཆེན་པོའི་ཡུལ། ནུབ་ཕྱོགས་
ཐམས་ཅད་ཡང་དག་པ་བོད་ཆེན་པོའི་ཡུལ་ཞེས་དང་། དེ་བཞིན་མི་རིགས་དང་
རྒྱལ་ཁབ་གཞན་ལའང་། ཏཱ་ཡོན་རྒྱལ་རབས་དང་། ཏཱ་མིང་རྒྱལ་རབས། ཧོར་
ཆེན་པོའི་རྒྱལ་ཁབ་ཅེས་སོགས་བརྗོད་སྲོལ་གང་ལ་བལྟས་ཀྱང་རྒྱལ་རྒྱུད་བྱེ་བྲག་
པ་དང་དེས་མངའ་དབང་བསྒྱུར་བའི་ཡུལ་ཁམས་སྤྱིའི་ས་ཁྱོན་མཚོན་བྱེད་ཀྱི་ཆོས་
ཅན་བརྗོད་པའི་མིང་དེའི་ཟུར་དུ་ཆེན་པོ་ཞེས་པའི་ཆོས་བརྗོད་ཀྱི་མིང་སྔར་ནས་སྦྱར་
སྲོལ་ཡོད་པ་རྟོགས་ཐུབ། མདོར་ན་བོད་དང་བོད་ཆེན་པོ་ཞེས་པའི་ཐ་སྙད་སྔ་ཕྱི་
གང་ཡིན་ཡང་སྟོད་མངའ་རིས་སྐོར་གསུམ་དང་། བར་དབུས་གཙང་རུ་བཞི། སྨད་
མདོ་ཁམས་སྒང་དྲུག་སྟེ་བོད་ཁམས་སྤྱི་ལ་དངོས་མིང་གིས་འཇུག་པའི་ཐ་སྙད་མི་
འདྲ་བ་གཉིས་ལས་གངས་ལྗོངས་ཀྱི་ཡུལ་ལུང་བྱེ་བྲག་པ་རེ་རེ་བའི་མིང་མིན་པར་
སེམས་སོ། འོན་ཀྱང་མི་བཟང་མགོན་པོ་སྐྱབས་ཀྱི་རྒྱ་ནག་ཆོས་འབྱུང་དུ།“འཇམ་
དཔལ་གྱི་རྩ་བའི་རྒྱུད་ལས། རྒྱ་དང་རྒྱ་ནི་ཆེ་ཉིད་ན། །འཇམ་པའི་དབྱངས་ནི་
རབ་གྲུབ་འགྱུར། ཞེས་དངོས་སུ་བསྟན་པའི་གནས་ཆེན་དེ་ཡང་བོད་དང་བོད་ཆེན་
པོ་ཟེར་བ་ལྟར་ཀུའང་ཊེའུ་ལ་སོགས་པ་རྒྱ་དཀར་ནག་གི་མཚམས་ཀྱི་ས་ཆ་འགའ་
ཞིག་ལ་རྒྱ་ནག་དང་། དེ་ཚུན་ཆད་ལ་རྒྱ་ནག་ཆེན་པོར་འབོད་པས་མཐའ་དབུས་
ཀྱི་ཁྱད་པར་ཙམ་ལ། འཕགས་ཡུལ་བ་རྣམས་མ་ཧཱ་ཙི་ནར་འབོད་པའི་མ་ཧཱ་ནི་

153
 རྒྱལ་རབས་ཀྱི་སྐོར།
ཆེན་པོ་དང་། ཙི་ན་ནི་ཆིན་ཞེས་པའི་རྒྱ་སྐད་སྒྲ་ཟུར་ཅུང་ཟད་ཆག་པ་སྟེ། སི་
ཡང་ལ་སོགས་པའི་ནུབ་ཕྱོགས་པ་རྣམས་ཙིནཟེར་རོ། ཞེས་འབྱུང་བས་གནད་
དོན་འདིའི་ཐད་ད་དུང་དཔྱད་པ་གཏོང་བར་ཞུ་ཞིང་། གཞན་ཡང་མངའ་ཐང་གི་
རྒྱ་ཁྱོན་གྱི་ཁྱད་པར་ལ་བལྟོས་ཏེ་འདོགས་སྲོལ་ཞིག་སྟེ། གཉའ་ཁྲི་ནས་སྲོང་བཙན་
བར་གྱི་རྒྱལ་བརྒྱུད་རིམ་པའི་མངའ་ཐང་བོད་དང་། སྲོང་བཙན་ནས་བྱང་རྒྱུད་
དང་ཤར་རྒྱུད་སོགས་སུ་རྒྱ་བསྐྱེད་པའི་མངའ་ཐང་ལ་བོད་ཆེན་པོ་ཞེས་འདོགས་སྲོལ་
ཞིག་ཀྱང་མཆིས། །
༥༽ ཁམས་དང་ཨ་མདོ། ཁམས་ནི་མཐའི་རྒྱལ་ཕྲན་གྱི་མིང་སྟེ། མདོ་
སྟོད་སྨད་བསྡོམས་པའི་ཤར་ཕྱོགས་ཀྱི་ཡུལ་གྲུ་སྤྱིའི་མིང་ལ་ཁམས་ཞེས་བྱ
། ཨ་
མདོ་ཞེས་པ་ནི། མདོ་སྨད་ཆོས་འབྱུང་ལས་བ་ཡན་ཧ་རིའི་ཤར་ངོས་ཨ་ཆེན་གངས་
རྒྱབ་ཀྱི་རི་དང་། མདོ་ལ་གཉིས་ཀྱི་མིང་བསྡོམས་པས་དེ་མན་ཆད་ལ་ཨ་མདོ་ཞེས་
ཟེར་ཞེས་གསུངས་པ་གྲགས་ཆེ་བས། དེ་ལས་གཞན་དུ་གྱུར་པའི་བཤད་པ་མ་བྱུང་
ཡང་དེབ་དཀར་མཁན་པོས་ཨ་མདོ་བྱ་བ་ནི་མདོ་བྱ་བའི་ཚིག་འདིའི་སྔོན་འཇུག་
དག་པར་ཀློག་པའི་དབང་གིས་ཨ་སྒྲ་ཞིག་སྔོན་ལ་རང་བཞིན་གྱིས་བྱུང་བ་ཙམ་ཡིན་
ལ་ཞེས་ཁོང་གི་རྣམ་དཔྱོད་ཀྱི་རྩལ་ལས་འཁྲུངས་པའི་བཤད་པ་གསར་བ་འདི་བློ་
གསལ་དོན་གཉེར་ཅན་ཚོའི་བློ་གྲོས་ཀྱི་སྒོ་མོ་འབྱེད་པའི་ལྡེ་མིག་ཏུ་སྣང་
༦༽ རྒྱལ་ཁམས་དང་བློན་ཁམས། རྒྱལ་པོ་གཅིག་གིས་མངའ་དབང་
མཛད་པའི་མཐའ་དབུས་ཀྱི་ཡུལ་གྲུ་སྤྱིའི་མིང་ལ་རྒྱལ་ཁམས་དང་། བློན་ཆེན་
གཅིག་གིས་དབང་བའི་ས་རྣམས་ལ་བློན་ཁམས་ཞེས་དེབ་དཀར་རང་ལས་གསུངས
དེ་བཞིན་བཙན་པོ་ལ་རྗེ་དང་། རྒྱལ་པོ། མངའ་བདག བླ་སོགས་ནི་སྔོན་གྱི་
བརྡ་ཡིན་ཅིང་། ས་སྐྱོང་དང་མི་དབང་སོགས་ནི་ལེགས་པར་སྦྱར་བའི་སྐད་ཀྱི་

154
དེབ་ཐེར་དཀར་པོ།
ཤུ་བཱ་ལ་དང་། ན་རེཎ་ཊ་སོགས་བསྒྱུར་པར་འདུག་ཅེས་གསུངས་ཤིང་དེ་བཞིན་
ཕྱིས་ཀྱི་ཐ་སྙད་སྡེ་པ་བྱ་བ་ཡང་དེ་བ་སྟེ་ལྷ་ཞེས་འབོད་པ་ལས་སྒྲ་ཟུར་ཆག་པ་ཡིན།
༧༽ བཙན་པོ་དང་བཙན་མོ། བཙན་པོ་དང་བཙན་མོ་ཞེས་པ་ནི་རྒྱལ་པོ་
དང་བཙུན་མོ་ལ་གོ་བ་ཁྱབ་ཆེ། འོན་ཀྱང་བཙན་མོ་བྱ་བ་རྒྱལ་པོའི་བཙུན་མོ་ཉིད་
ལ་གོ་བའི་ངེས་པ་མེད། །
༨༽ མདུན་ན་འདོན། འདི་ནི་རྒྱ་སྐད་པུརོ་ཧི་ཏ་བྱ་བ་བསྒྱུར་བ་སྟེ། སྔོན་
དུས་ཀྱི་བོད་ཀྱི་རྒྱལ་པོ་རྣམས་ལ་སྐུ་བོན་བྱ་བ་ཞིག་ཡོད་པ་དེ་ཡིན་ཚོད་གདའ། ཕྱིས་
སུ་རྒྱལ་པོའི་བློན་པོར་གྱུར། །
༩༽ སོ་བློན། འདི་ལ་ནང་སོ་དང་ཕྱི་སོ་གཉིས་ཏེ་མེལ་ཚེའམ་སོ་བྱེད་པའི་
བློན་ཆེན་ལ་གོ་དགོས་པ་བཅས་སོ།
འདི་དག་ཕལ་ཆེར་ནི་དེབ་དཀར་གྱི་ཚིག་སྣ་བསྡུས་ཏེ་བཀོད་པ་ཡིན་ལ་འདི་དག་
གི་ཚུལ་རྒྱས་པ། <<མདོ་སྨད་ཆོས་འབྱུང » ༢ <<ཐུའུ་བཀྭན་རྟོགས་བརྗོད་
པད་མ་དཀར་པོ>> ༧ <<དེབ་དཀར » ༢༡༥ <སྲིད་དོན་རྒྱལ་རབས་>>
༢༡༩ <<དོན་གྲུབ་རྒྱལ་གྱི་དཔྱད་རྩོམ་ཕྱོགས་བསྒྲིགས་>> ༢༡ < རྒྱ་ནག་ཆོས་
འབྱུང>> ༣ སོགས་ལ་ཞིབ་ཏུ་གཟིགས་ནས་རྟོགས་པར་བྱ་དགོས།
༣༽ དྲི་བ། སྔོན་གྱི་རྒྱལ་པོ་དང་བློན་འབངས་རྣམས་ཀྱི་ཆས་གོས་དང་བཞུགས་
གནས་སོགས་ཀྱི་རྣམ་པ། བོད་ཀྱི་བཙན་པོས་ལི་དང་བལ་བོ། རྒྱ་དཀར་
ནག་སོགས་ལ་དཔུང་འཇུག་བྱས་ཏེ་རང་གི་རྒྱལ་ཁབ་རྒྱ་བསྐྱེད་མཛད་པའི་
ལོ་རྒྱུས་དེབ་དཀར་ནང་གསལ་བཞིན་བྲིས། །
ལན། དེབ་དཀར་མཁན་པོས་རྒྱ་གར་གྱི་གང་གཱའི་ལྷ་མོས་རྐང་གདུབ་གྱོན་

155
 རྒྱལ་རབས་ཀྱི་སྐོར།
པ་ནས། ཨ་མདོའི་རྨ་རྒྱལ་སྦོམ་རྭས་ཕྱིང་ཞྭ། རྒྱ་ནག་གི་ཀོན་ཡིན་ཕུ་སཱས་བེར་
སྔོན་གྱོན་པའི་བར་ཞིབ་ཏུ་ལྟོས་དང་། ཡུལ་མིའི་ཆ་ལུགས་སུ་བྱས་མ་བྱས་མངོན་
སུམ་དུ་མཐོང་བར་འགྱུར་རོ། ཞེས་སོགས་གསུངས་པ་ལྟར། ཡུལ་ལྷ་གཞི་བདག་
དང་དེ་དག་གི་རྟེན་བཙན་ཁང་ལྷ་ཐོ། བོད་དང་འབྲེལ་ཆེ་བའི་ཕྱི་ཕྱོགས་ཀྱི་རྒྱལ་
བློན་དག་གི་ཆས་གོས་ཆ་ལུགས་ད་ལྟ་ཡང་ཡོད་པ་སོགས་ལ་གཞི་བཅོལ་ནས། བོད་
རང་གི་སྔོན་གྱི་རྒྱལ་བློན་ཚོའི་ཆས་གོས་དང་བཞུགས་གནས་སོགས་ལ་དངོས་ཐོག་
བདེན་འཚོལ་གྱིས་དཔྱད་གཞིག་གནང་ཡོད། ད་ལྟ་བྲིས་འབུར་གྱི་རྣམ་པར་ཡོད་
པའི་ཡུལ་ལྷ་གཞི་བདག བཙན་དང་རྒྱལ་པོ། ཞང་བློན་སོགས་ཀྱི་ཆས་གོས་དང་
ཆ་ལུགས་ནི། ཡུལ་ཁམས་སོ་སོའི་སྔོན་གྱི་རྒྱལ་པོས་མཚོན་པའི་མི་གཙོ་བོ་དག་གི་
ཆ་ལུགས་སུ་བྱས་ཡོད་པ་གོར་མ་ཆག་པས། འདི་དག་གི་རྣམ་པའི་སྟེང་ནས་སྔོན་གྱི་
རྒྱལ་བློན་ཚོས་དར་དམར་པོའི་ཐོད་དང་། ཟ་ཧོར་གྱི་བེར། ཕྱགས་ལྷམ་སྣེ་འཁྱིལ།
ཐང་ཞུ། ཞྭ་དམར་བཙན་ཞྭའི་དབྱིབས་ཅན་སོགས་གྱོན་པ་རྟོགས་ཐུབ།
ཆ་ལུགས་དེ་དག་ལས་མང་ཆེ་བ་སྐབས་དེ་ཤེད་དུ་ཆོས་སྲིད་གཉིས་ཐད་ནས་
འགྲན་ཟླ་བྲལ་བའི་ཏ་ཟིག་སྟེ་དབྱི་ལང་( ཨི་རན་)རྒྱལ་ཁབ་ཀྱི་ཆས་གོས་ལས་དཔེ་
བླངས་ཤིང་། ཐང་ཞུ་ལྟ་བུ་བོད་རང་ས་ནས་ཕྱི་ཕྱོགས་སུ་དར་བའི་ཆས་གོས་ཀྱང་
འགའ་ཞིག་ཡོད་པ་བཅས་སོ། བོད་ཀྱི་ལོ་རྒྱུས་སྨྲ་བ་འགའི་བཤད་སྲོལ་ལྟར་རྒྱལ་
ཁབ་འདིའི་ཁང་པའི་ཐོག་མ་ཕོ་བྲང་ཡུམ་བུ་བླ་སྒང་ཡིན་པ་བདེན་ན། གཉའ་ཁྲི་
བཙན་པོའི་ཡར་སྔོན་དུ་བོད་ཀྱི་རྒྱལ་བློན་འབངས་མི་དང་བཅས་པ་གུར་དང་སྤྱིལ་
བུར་བཞུགས་པར་ཐེ་ཚོམ་མེད། གཉའ་ཁྲི་བཙན་པོས་ཡུམ་བུ་བླ་སྒང་བཞེངས་
པ་ནས་བཟུང་རིམ་པར་ཕྱིང་བ་སྟག་རྩེ་དང་། ཁྲི་བརྩེགས་འབུམ་གདུགས། ཕོ་
བྲང་དམར་པོ་སོགས་བོད་རྒྱལ་ཚོས་བཞེངས་ཤིང་དེ་དག་ལས་ད་ལྟ་ཡང་མཇལ་

དེབ་ཐེར་དཀར་པོ། 156
དུ་ཡོད་པ་ཕོ་བྲང་ཡུམ་བུ་བླ་སྒང་། དམར་པོ་རིའི་ཕོ་བྲང་རྣམས་དང་། གཞན་
ད་ལྟའི་རྒྱལ་ཁང་བཙན་ཁང་སོགས་ཀྱི་དབྱིབས་བཀོད་དང་རྣམ་པ་ལས་སྔོན་གྱི་
རྒྱལ་བློན་ཚོའི་བཞུགས་གནས་ཀྱི་འཆར་བཀོད་སོགས་ཇི་འདྲ་ཡིན་པར་ཚོད་དཔག་
བྱེད་དགོས་པར་སྙམ།
<<དེབ་དཀར་>>རང་དུ་བལ་ཡུལ་བོད་རྒྱལ་གྱིས་མངའ་ཞབས་སུ་བསྡུས་
པའི་ཐད་འཇམ་དཔལ་རྩལ་རྒྱུད་ཀྱི་རྒྱ་དཔེ་ལས། ཛིཥ་ཎ་ཉིད་ནི་མཐའ་མ་སྟེ།
།དེ་དུས་བལ་ཡུལ་བདག་པོ་ནི། །མཚོན་ཆ་འབབ་པས་རྣམ་པར་འཇོམས། ཞེས་
སོགས་དྲངས་ནས་ཀོང་ཇོ་བོད་དུ་བརྫངས་པའི་ལོ་དེར་བལ་ཡུལ་བོད་ཀྱི་ཆབ་
འབངས་སུ་འཚུད་པའི་སྐོར་གསལ་ཙམ་སྣང་ཡང་། ཞི་དྲག་ཇི་ལྟ་བུས་མངའ་འོག་
ཏུ་བསྡུས་པའི་ཚུལ་མི་གསལ་ལ། ཡུལ་དེར་ཁྱབ་པའི་བོད་རྒྱལ་པོའི་ཆབ་སྲིད་ཀྱི་
དབང་ཤུགས་དུས་ག་ཤེད་དུ་མཇུག་བསྡུས་པའི་རྒྱལ་པོ་དང་ལོ་རབས་ཀྱི་ཐད་ཕལ་
ཆེར་ཁྲི་སྲོང་གི་གོང་རོལ་བར་བོད་འབངས་སུ་ཡོད་དམ་སྙམ་ཞེས་པ་ཙམ་ལས་
གསལ་ཁ་མི་སྣང་ངོ༌། །
དེ་བཞིན་ལི་ཡུལ་ནི། དགྲ་བཅོམ་པ་དགེ་འདུན་འཕེལ་གྱི་ལི་ཡུལ་ལུང་བསྟན་
དུ་དེ་ལ་མང་པོ་ཞིག་ནི་བོད་ཀྱི་རྒྱལ་པོས་འཛིན་པར་འགྱུར་རོ་ཞེས་དང་། གླང་
རི་ལུང་བསྟན་གྱི་མདོ་ལས་མ་འོངས་པ་ན་ལས་ཀྱི་དབང་གིས་ཡུལ་འདིར་བོད་དང་
སུམ་བྷའི་དམག་རྣམས་ཀྱང་འོང་བར་འགྱུར་ཏེ་ཞེས་པའི་ལུང་བསྟན་གྱི་དོན་ལྟར།
ཆོས་རྒྱལ་སྲོང་བཙན་སྒམ་པོའི་སྐབས་ཡས་མས་ནས་བོད་ཀྱི་ཆབ་འབངས་སུ་འཚུད་
པའི་མགོ་བརྩམས་ཤིང་། ཁྲི་སྲོང་གི་སྐབས་སུ་བོད་འབངས་གཙང་མར་བསྡུས་
སམ་སྙམ་སྟེ། ལི་ཡུལ་དེ་ཁྲི་སྲོང་གིས་འབངས་རྣལ་མར་བཀུག་ཅེས་གསལ་ཡང་།
བོད་ཀྱི་ཆབ་འབངས་ནས་ནམ་ཤོར་བའི་ལོ་དུས་གསལ་ཁ་མི་སྣང་།

15
 རྒྱལ་རབས་ཀྱི་སྐོར།
རྒྱལ་གར་ལ་བོད་ཀྱི་དཔུང་དམག་དྲངས་པའི་ཚུལ་ནི
། རྒྱལ་གར་གྱི་རྒྱལ་
པོ་ཤྲི་ཧར་ཥའི་སར་མངགས་པའི་རྒྱའི་རྒྱལ་པོ་ཐང་ཐེ་ཙུང་གི་གསེར་ཡིག་པ་རྒྱ་
གར་རྒྱལ་པོ་ཧར་ཥ་འདས་ཤུལ་དུ་འཁེལ་བས། བློན་པོ་ཨ་རྫི་ནས་དངོས་ཆས་
རྣམས་འཕྲོག་ཅིང་གསེར་ཡིག་པ་ཕལ་ཆེར་བསད
། གསེར་ཡིག་པའི་འགྲུལ་ཁག་
དེའི་གཙོ་སྐྱོང་རྒྱའི་བློན་པོ་ཝང་ཧེན་ཅེ་ཟླ་བོ་དང་བཅས་པ་བྲོས་ཏེ
། བལ་ཡུལ་དུ་
བཞུགས་པའི་བོད་རྒྱལ་སྲོང་བཙན་ལ་སྐྱབས་བཙལ་བས་དེའི་དཔུང་རྒྱབ་ཏུ་བོད་
དམག་ཆིག་སྟོང་ཉིས་བརྒྱ་ལྷག་དང་། བལ་དམག་རྟ་པ་བདུན་སྟོང་དང་བཅས་
པ་དྲངས་ཏེ་ནང་པ་རྣམས་ལ་ཤིན་ཏུ་འཚེ་བའི་བདུད་བློན་ཨ་རྫི་ན་གསོན་བཟུང་བྱས་
ནས་རྒྱའི་རྒྱལ་པོའི་སར་བརྫངས་པར་མ་ཟད་རྒྱ་གར་བ་བསད་པ་དང་བཟུང་བའི་
གྲངས་བསྡོམས་ཆིག་ཁྲི་སུམ་སྟོང་ཙམ་ལོངས་པ་བྱུང་
། བ་ཕྱུགས་སུམ་ཁྲི་ལས་
མང་བ་ཙམ་འཁྱེར། 
ལྕགས་རིགས་ཅན་གྱི་གྲོང་ཁྱེར་བརྒྱད་ཅུ་ཙམ་བོད་འབངས་
སུ་བཅུག 
འདི་ནི་ལོ་རྒྱུས་ཐོག་རྒྱ་གར་ལ་བོད་ཀྱི་དྲག་དཔུང་བཤམས་པ་ཐེངས་
དང་པོ་ཡིན་པར་ངེས། 
དེའི་རྗེས་དུས་རབས་བརྒྱད་པའི་ནང་ཁྲི་སྲོང་གི་སྐབས་
བསམ་ཡས་མཆོད་རྟེན་གྱི་ནང་རྫོངས་སུ་རིང་བསྲེལ་གདན་འདྲེན་པའི་ཆེད་རྒྱ་གར་
གྱི་མ་ག་དྷའི་ས་གནས་སུ་བོད་དམག་དྲངས་ཏེ། རྒྱ་གར་དང་བོད་ཀྱི་ས་མཚམས་
གངྒཱས་བཅད་ཅིང་དེ་ཚུན་བོད་ཀྱི་ཆབ་འབངས་སུ་བསྡུས་ཏེ
། དེར་བྱེ་ཁུང་དུ་ལྕགས་
ཀྱི་ཀ་བ་བཙུགས་པ་བཅས་སོ།
རྒྱ་ནག་གི་ཡུལ་དུ་བོད་ཀྱི་དཔུང་དམག་དྲངས་པའི་ཚུལ་ནི
། དང་པོ་སྲོང་བཙན་
སྐབས་རྒྱ་ཡུལ་དུ་བོད་ཀྱི་དྲག་དཔུང་ཐེངས་འགའ་ཤས་དྲངས་ནས་རྒྱའི་གྲོང་ཁྱེར་
ཟོང་ཅོ་སོགས་བཅོམ་སྟེ་དཔུང་སྟོབས་ལ་བརྟེན་ནས་ཀོང་ཇོ་རྒྱལ་པོའི་ཁབ་ཏུ་བསུས
གཉིས་པ་མང་སྲོང་མང་བཙན་དང་འདུས་སྲོང་མང་པོ་རྗེའི་སྐབས་དག་ཏུ་རྒྱ་ཡུལ་

དེབ་ཐེར་དཀར་པོ། 158
ནན་
དུ་བོད་ཀྱི་དཔུང་དམག་དྲངས་ཏེ་རྒྱའི་མི་སྡེ་དང་དངོས་ནོར་མང་པོ་བཅོམ་འཕྲོག་
བྱས། གསུམ་པ་ཁྲི་སྲོང་སྐབས་སུ་ཡང་བོད་དམག་རྒྱ་ཡུལ་དུ་བཏང་སྟེ་རྒྱའི་ཡུལ་
རི་བོ་རྩེ་ལྔ་ལས་ཀྱང་བརྒལ་ཅིང་རྒྱའི་གོང་མ་ཁྲི་ལས་ཕབ་པ་སོགས་བསམ་ངོར་
ཤོང་དཀའ་བའི་དྲག་དཔུང་གི་བྱས་རྗེས་རླབས་ཆེན་བཞག་ཡོད། འདི་དག་གི་ཚུལ་
རྒྱས་པ། <<དེབ་དཀར > ཤོག་གྲངས། ༢༡༡.༢༢༠.༢༢༤.༢༧༦.༢༩༡ <<སྲིད་
དོན་རྒྱལ་རབས་> ༡༥༤ སོགས་སུ་གཟིགས་ནས་ཞིབ་ཏུ་རྟོགས་པར་བྱ། །
༤༽ དྲི་བ། ཏུན་ཧོང་ནས་ཐོན་པའི་ལོ་རྒྱུས་དུམ་བུ་རྣམས་ལོ་རྒྱུས་ཀྱི་
གཞི་རྩ་བརྟན་ཚུལ་བྲིས། །
ལན། ལི་ཡུལ་གྱི་ལྷ་ཁང་རྙིང་པ་ཞིག་གི་རྩིག་གསེབ་ནས་ཐོན་པའི་བོད་ཀྱི་
ལོ་རྒྱུས་ཡིག་རྙིང་འདི་དག་ནི། རྒྱལ་པོའི་སྐབས་ཀྱི་བོད་མི་རང་གིས་བྲིས་ཤིང་
ལོ་ཆིག་སྟོང་ཉེ་བའི་ཡུན་ལ་རྡོ་དང་བྱེ་མའི་འོག་ཏུ་གཟིམ་པས་བཅོས་བསྒྱུར་མཁན་
གྱི་སྨྱུག་རྩེས་མ་རེག་པར། རྒྱལ་རབས་རིམ་པའི་བྱུང་བ་དང་སྲིད་དོན་གྱི་ལོ་
རྒྱུས་གསལ་བར་འཁོད་པ་གཞི་རྩ་བརྟན་པ་གསེར་གྱི་ས་གཞི་ལྟ་བུ་ཡིན་པར་བཤད།
ཨ་ལགས་ཞབས་དྲུང་སོགས་ལོ་རྒྱུས་སྨྲ་བའི་མཁས་དབང་འགས་ཏུན་ཧོང་གི་ཡིག་
རྙིང་འདི་དག་ཡིག་འཁྱམས་ཡིན་པར་གསུངས་ནས་ཚད་འཛིན་མི་བྱེད་ཅིང་། རྐྱེན་
རྩ་འདིའི་དབང་གིས་སྲོང་བཙན་འཁྲུངས་འདས་ཀྱི་ལོ་ཚིགས་མི་མཐུན་པ་ནས་མགོ་
བརྩམས་ཏེ་བསྟན་པ་ཕྱི་དར་གྱི་དབུ་མ་ཚུགས་བར་དྲུག་ཅུ་སྐོར་གཅིག་གིས་མི་མཐུན་
པའི་འགལ་བ་ཡོད། །
༥༽ དྲི་བ། ཤོག་དྲིལ་ང་པ་ལས་བྱུང་བའི་བོད་ཀྱི་གནའ་སྲོལ་དང་རུས་ཁུངས་
སོགས་ཀྱི་སྐོར་དང་། རྒྱ་ནག་གི་སྒྲོས་ལས་མཆེད་པ་སྐད་ཡིག་གཞན་དུ་བྲིས་པའི་

159
 རྒྱལ་རབས་ཀྱི་སྐོར།
བོད་ཀྱི་ལོ་རྒྱུས། ཏ་ཟིག་པའི་ལོ་རྒྱུས་ཧུ་དུལ་ཨལ་ལམ་ཞེས་བྱ་བར་བཤད་པའི་
བོད་ཀྱི་ལོ་རྒྱུས་བཅས་དེབ་དཀར་དུ་བཀོད་པ་ལྟར་མདོར་བསྡུས་རེ་བྲིས།
ལན། བོད་ཀྱི་ཡུལ་རྒྱའི་རྒྱལ་ས་ཅང་ངན་ནས་ལེ་བར་སྟོང་ཕྲག་བརྒྱད་ཀྱི་
ས་ན་ཡོད་ཅིང་ཡུལ་དེ་ལ་རྒྱའི་ཧན་གྱི་རྒྱལ་རབས་གོང་མ་དག་གི་དུས་སུ་ནུབ་ཀྱི་
འཇང་ཞེས་འབོད་ཅིང་། དེ་རྣམས་ཀྱི་རུས་ཁུངས་གང་ལས་བྱུང་པ་ལ་གསལ་
ཁ་མི་སྣང་ཡང་། རྒྱལ་པོ་འཕན་མིའི་རྒྱུད་པ་ལས་མཆེད་པར་བཤད། འདས་
ལོ་ ༩༥༩ ཕྱི་ལོ་ ༤༡༥ ལོར་འཕན་མི་གཉེན་དང་བཅས་པ་འཇང་རྣམས་ཀྱི་
ཁྲོད་དུ་ཡུལ་བྱོལ་སོང་ནས་རིམ་པས་དེ་རྣམས་ཀྱི་རྒྱལ་པོ་བྱས། ཉེ་འཁོར་ཀུན་
ལ་དྲག་པོའི་གཡུལ་བཤམས་ནས་ཡུལ་ཁམས་མང་པོ་དབང་དུ་བསྡུས་ཏེ་མངའ་
ཐང་རྒྱ་བསྐྱེད་གནང་། དེ་རྣམས་དཔའ་རྩལ་ཆེ་ཞིང་ཚེ་རིང་བོར་གནས། རྒྱལ་
པོ་དང་མི་དྲག་རིགས་གུར་གྱི་ནང་དུ་བཞུགས་ཤིང་མཐའ་དར་མདུང་གིས་བསྐོར་
ནས་དམག་མིས་རྒྱུན་པར་མེལ་ཚེ་བྱེད། གསེར་དངུལ་དང་རྒྱན་ལ་གཅེས་སྤྲས་
བྱེད་ཅིང་། སྟོན་ཐོག་གྲོ་ནས་སྲན་གསུམ་འདེབས་པ་དང་། གཡག་དང་། ལུག
ཕག རྟ། མ་མོ་བཅས་སྒོ་ཕྱུགས་སུ་གསོ་ཉར་བྱེད། དམག་ཁྲིམས་བཙན་ཞིང་
གཡུལ་སར་ཤི་བ་ལ་མཐོང་ཆེ། ཉི་ཟླ་སྐར་གསུམ་དཔང་པོར་བཀུར་ནས་ར་ལུག་
སོགས་ཀྱིས་དམར་མཆོད་ཕུལ་ཏེ་རྒྱལ་བློན་བར་མཉམ་ཤི་མཉམ་གསོན་བྱེད་པའི་
གནའ་སྤུན་སྒྲིག་སྲོལ་དར་ཁྱབ་ཆེ། །
རྒྱ་ནག་གི་སྒྲོས་ལས་མཆེད་པའི་ལོ་རྒྱུས་དེ་ལས་བོད་ཀྱི་བུད་མེད་དག་གི་ཆས་
གོས་གྱོན་ལུགས་གསལ་ཙམ་བྲིས་འདུག་པ་ནི་འདི་ལྟར་ཏེ། རྒྱལ་མོ་དེས་སྟོད་
ཐུང་སྔོ་ནག་ཕུ་ཐུང་གི་ཁ་ས་ལ་རེག་པ་ཙམ་དུ་རིང་བ་ཞིག་གྱོན། སྨད་ལ་དར་ནག་

དེབ་ཐེར་དཀར་པོ། 160
པོའི་ཤམ་ཐབས་གྱོན། སྐྲ་ལ་ལྷས་མ་ཆུང་ངུ་མང་དུ་བྱས་ཤིང་། རྣ་བ་ལ་ཨ་ལོང་
བཏགས། ལྷམ་ཟོ་ཡི་བྱ་བ་གྱོན། དགུན་དུས་སུ་པགས་པའི་གྱོན་པ་ཕྱི་ལ་ཚེམ་
དྲུབ་སྣ་ཚོགས་ཡོད་པ་ཞིག་གྱོན་སོགས་བྲིས་ཏེ། གྲོངས་པའི་ཚེ་ཤ་རུས་རྣམས་
གསེར་ཕྱེ་དང་མཉམ་དུ་བསྲེས་ནས། ལྕགས་སྣོད་དུ་བཅུག་སྟེ་ས་ལ་སྦ། སོགས་
སྣང་ཞེས་འཁོད། །
ཏ་ཟིག་གི་ལོ་རྒྱུས་ཧུ་དུལ་ཨལ་ལམ་བྱ་བར་བོད་ཀྱི་ཡུལ་གྲུ་སོ་སོའི་བཤད་པ་
རྒྱས་ཙམ་བྱུང་མོད། སའི་མིང་རྣམས་བརྡ་འཕྲོད་དཀའ་བར་སྣང་ཞིང་། བོད་
ཡུལ་ན་གསེར་མང་བས། གསེར་ལུག་མགོ་ཙམ་རེ་ཡང་ས་ནས་འཐོན་ཚུལ་སོགས་
དང་། ཡུལ་གྱི་ངོ་མཚར་གཅིག་ནི། མི་སུ་ཡང་ཡུལ་དེར་སླེབས་ན། རྒྱུ་མཚན་
མེད་པར་སེམས་དགའ་ཡལ་ལེ་བ་དང་། གདོང་འཛུམ་མུལ་ལེ་བ་ཞིག་འོངས་སོགས་
བྲིས་ཡོད་པ་བཅས་སོ། །
༦༽ དྲི་བ། ཤོག་དྲིལ་ང་པ་ལས་བྱུང་བའི་རྒྱ་བཟའ་བསུས་སྐོར་གྱི་ལོ་རྒྱུས་དེར་
དེབ་དཀར་མཁན་པོས་དཔྱད་བརྗོད་ཇི་ལྟར་གནང་ཡོད་གསལ་བར་བྲིས།
ལན། བཙན་མོ་ཀོང་ཅོ་མགར་སྟོང་བཙན་ཡུལ་བཟུང་གིས་གདན་དྲངས་
ཏེ་བོད་ཡུལ་དུ་གཤེགས་སོ་ཞེས་པ་ནི་ཀོང་ཇོ་རྒྱ་ནག་ནས་ལམ་དུ་ཞུགས་པ་ལ་གོ་
དགོས་པ་ལས་བོད་ཡུལ་དུ་སླེབས་པ་ལ་གོ་མི་རུང་སྟེ། ཀོང་ཇོ་ལམ་དུ་ཞུགས་པའི་
ལྕགས་གླང་(འདས་ལོ་ ༡༡༨༥ ཕྱི་ལོ་ ༦༤༡)དེ་ནས་བརྩིས་པའི་ལོ་དགུ་པ་ལ་སྲོང་
བཙན་འདས་པ་ཤོག་དྲིལ་ང་པ་ལས་གསལ་ཞིང་། རྒྱལ་པོ་བཙན་མོ་མུན་ཅང་ཀོང་
ཅོ་དང་དགུང་ལོ་གསུམ་བཤོས་པ་ཡང་དེར་གསལ། ཀོང་ཇོ་རྒྱ་ནག་ནས་ལམ་དུ་
ཞུགས་ཏེ་རྒྱལ་པོ་དང་མ་མཇལ་བར་ལོ་དྲུག་སོང་ཞེས་བཤད་སྲོལ་ཡོད་པ་ལྟར་

161
 རྒྱལ་རབས་ཀྱི་སྐོར།
བསྡོམས་ན་ལྕགས་གླང་འདས་ལོ་ ༡༡༨༥ ཕྱི་ལོ་ ༦༤༡ ལོར་ཀོང་ཇོ་རྒྱ་ཡུལ་
ནས་ལམ་དུ་ཞུགས། མེ་རྟ་འདས་ལོ་ ༡༡༩༠ ཕྱི་ལོ་ ༦༤༦ ལོར་བོད་དུ་
སླེབས། ལྕགས་ཁྱི་འདས་ལོ་ ༡༡༩༤ ཕྱི་ལོ་ ༦༥༠ ལོར་སྲོང་བཙན་སྐུ་གཤེགས།
ཆུ་བྱི་འདས་ལོ་ ༡༡༩༦ ཕྱི་ལོ ༦༥༢ 
ལོ་མཇུག་ཏུ་གསང་བ་བརྟོལ་བར་བརྟེན་
བོན་པོའི་ལོ་རྒྱུས་བྱམས་མ་བྱ་བར་རྒྱལ་པོ་ཆུ་བྱི་ལ་གྲོངས་ཞེས་བྲིས་སོ
༧༽ དྲི་བ། 
ཤོག་དྲིལ་ཁ་པ་ལས་བསྟན་པའི་གནམ་རི་སྲོང་བཙན་གྱི་སྐོར་
སྙིང་བསྡུས་དང་། 
བོད་ཀྱི་ཡི་གེ་གུབྟའི་ཡི་གེ་ལ་དཔེ་བཅད་ནས་བཟོས་ཚུལ་
བཅས་བྲིས།
མན། 
འཕན་པོའི་ཡུལ་གྱི་རྒྱལ་པོ་ཟིང་བོ་རྗེ་ཁྲི་པང་སུམ་བྱ་བས་ཆོས་སྲིད་
ཀྱི་ལས་མཐའ་དག་ཕྱིན་ཅི་ལོག་ཏུ་སྤྱད་པ་བློན་པོ་མྱང་ཙེང་སྐུ་དང་
། དབའ་དབྱི་
ཚབ་སོགས་རྒྱལ་པོ་ལ་ཡིད་མ་མགུ་བར་ཡར་ཀླུང་གཙང་པོའི་ཕ་རོལ་གྱི་སྤུ་རྒྱལ་
སྟག་བུ་གཉན་གཟིགས་ལ་རྒྱབ་བཅོལ་ནས་ཟིང་པོ་རྗེའི་སྲིད་དབང་མགོ་རྟིང་སློག་
རྒྱུའི་གྲོས་མཐུན། 
སྟག་བུ་གཉན་གཟིགས་གཤེགས་པས་དེའི་སྲས་གནམ་རི་སྲོང་
བཙན་ལ་བྱ་བ་དེའི་ཐད་མོལ་ཞིང་མནའ་བོར། རྒྱལ་པོ་འདིས་བོད་དམག་ཁྲིའི་
སྣ་དྲངས་ཏེ་ཟིང་པོ་རྗེ་བསད་ནས་དེའི་ཡུལ་ཁམས་དབང་དུ་བསྡུས
། འདིའི་སྐབས་
ཁྱུང་པོ་སྤུང་སད་ཟུ་ཙེས་གཙང་བོད་ཀྱི་རྒྱལ་པོ་མར་མུན་མགོ་བཅད་དེ་གཙང་བོད་
ཉི་ཁྲི་བཙན་པོའི་འབངས་སུ་བཀུག་པས་ཁོའི་གྲགས་པ་ཤིན་ཏུ་ཆེ
། དྭགས་པོ་བོད་
རྒྱལ་ལ་ངོ་ལོག་པ་སེང་གོ་མྱི་ཆེན་གྱིས་སླར་འབངས་སུ་བཀུག 
བོད་ཀྱི་ཡུལ་ཁམས་
རྒྱ་བསྐྱེད་ཀྱི་གོམ་འགོ་དང་པོ་རྒྱལ་པོ་འདིའི་སྐབས་སུ་ཚུགས་ཞེས་བོད་ཀྱི་རྒྱལ་རབས་
གཞན་དག་ཏུ་བཤད།

162
དེབ་ཐེར་དཀར་པོ།
པར་ཅན་
བོད་ཡིག་གང་ལ་གཞི་བཅོལ་ནས་མཛད་པའི་ཐད་བོད་ཀྱི་མཁས་པའི་ཚོགས་
སུ་བཞེད་ཚུལ་མི་མཐུན་པ་མང་པོ་ཡོད་ན་ཡང་། ཐོན་མི་རྒྱ་གར་དུ་བྱོན་སྐབས་
གུཔྟའི་རྒྱལ་བརྒྱུད་དག་གིས་སྲིད་སྐྱོང་བའི་སྐབས་ཡིན་པ་དང་། ཐོན་མི་དང་སྐབས་
གཅིག་པའི་གུཔྟའི་རྒྱལ་བརྒྱུད་དག་གི་དུས་སུ་བསླངས་པ་ཕྱིས་སུ་མཐོང་རྒྱུ་ཡོད་
པའི་རྡོ་རིང་ངོས་ཀྱི་ཡི་གེ་རྣམས་བོད་ཡིག་དང་ཧ་ཅང་འདྲ་བ་བཅས་གང་ལ་བལྟས་
ཀྱང་བོད་ཡིག་གུཔྟའི་ཡི་གེ་ལ་དཔེ་བཅད་ནས་བཟོས་པར་ངེས། །
༨༽ དྲི་བ། ཆོས་རྒྱལ་སྲོང་བཙན་སྒམ་པོ་དགུང་ལོ་སོ་བཞི་ལས་མ་བཞུགས་
ཚུལ་དེབ་དཀར་ལྟར་སྒྲུབ་བྱེད་ཁ་གསལ་བྲིས།
ལན། འདི་གཙོ་བོར་ཏུན་ཧོང་གཏེར་ཡིག་དང་རྒྱའི་ཐང་ཡིག་ཏུ་འབྱུང་བའི་
བོད་ཀྱི་རྒྱལ་རབས་ལ་བརྟེན་པ་ཡིན། དེ་ཡང་རྒྱ་བཟའ་ཀོང་ཇོ་བོད་དུ་བྱོན་པའི་
ལོ་ལྕགས་གླང་ཡིན་པ་ཐང་ཡིག་ཏུ་གསལ་ལ། དེ་གོང་མ་ཐང་ཐེ་ཙུང་གི་ཁྲི་ལོ་བཅོ་
ལྔ་པ། གནས་བརྟན་སྡེ་བའི་ལུགས་ཀྱི་སྟོན་པའི་འདས་ལོ་ ༡༡༨༥ པ་ཡིན། ཡང་
ཀོང་ཇོ་ལམ་དུ་ཞུགས་ནས་རྒྱལ་པོ་དང་མ་མཇལ་བར་ལོ་དྲུག་སོང་བ་དང་། མཇལ་
ནས་ལོ་གསུམ་སོང་བ་ན་རྒྱལ་པོ་འདས་པ་བཅས་ཏུན་ཧོང་གཏེར་ཡིག་ཏུ་གསལ་
ཞིང་འདས་ལོ་དེ་ལྕགས་ཁྱི་ཡིན་པ་ཐང་ཡིག་ཏུ་གསལ་བ་གཉིས་འགྲིག་པས་དེ་ཐང་
ཀོ་ཙུང་ཁྲིར་འཁོད་པའི་ལོ་ཡིན། ཀོང་ཇོ་བོད་དུ་མ་བྱོན་གོང་ཐེ་ཙུང་གི་ཁྲི་ལོ་བརྒྱད་
པར་རྒྱ་བོད་ཀྱི་འབྲེལ་ཐོག་མར་བྱུང་བ་ཐང་ཡིག་ཏུ་གསལ་ལ། དེ་སྲོང་བཙན་
ཁྲིར་ཕེབས་ནས་རིང་པོ་མ་ལོན་པ་ཡིན་པ་ཡོངས་གྲགས་ལ་བརྟེན། སྲོང་བཙན་
གྱི་དགུང་ལོ་བཅོ་བརྒྱད་པར་ཡིན་ཞིང་། དེ་རྗེས་རྒྱ་དང་དམག་འཐབ་ལོ་བརྒྱད་
བྱས་པར་དེབ་སྔོན་དུ་གསུངས་པ་ནི་ལོ་དེ་ནས་རྒྱ་བཟའ་བྱོན་པའི་ལོའི་བར་ཏེ་

163
 རྒྱལ་རབས་ཀྱི་སྐོར།
སྲོང་བཙན་གྱི་བཅོ་བརྒྱད་ནས་ཉེར་ལྔའི་བར་ཡིན། དེས་ན་སྲོང་བཙན་གྱི་
འཁྲུངས་ལོ་གླང་ཡིན་པར་མཁས་པ་ཀུན་མཐུན་པས། རྒྱ་བོད་ཀྱི་འབྲེལ་མ་བྱུང་
གོང་གི་ས་གླང་ལ་ཁྲིར་འཁོད་པ་དང་མེ་གླང་ལ་སྐུ་འཁྲུངས་པ་བུ་སྟོན་སོགས་
ཀྱི་བཞེད་པ་ལྟར་བྱས་ཏེ། དེ་ཀུན་དྲུག་ཅུ་སྐོར་གཅིག་གི་ནང་དུ་རྩིས་བྱས་ཚེ་
སྐབས་དེའི་ལོ་རྒྱུས་དང་མཐུན་ལ། ཁྲི་སྲོང་དང་ཁྲི་རལ་སོགས་རྒྱལ་རབས་
འོག་མ་རྣམས་ཀྱི་ལོ་ཚིགས་ཀྱང་མ་འཁྲུག་པར་འབྱུང་། གལ་སྲིད་དྲུག་ཅུ་སྐོར་
སྔ་མའི་ནང་འཁྲུངས་པར་བྱས་ཚེ་སྲོང་བཙན་དགུང་ལོ་དོན་དགུར་ཕེབས་ཚེ་
གཞི་ནས་ཀོང་ཇོ་དང་བཤོས་པར་འགྱུར་བ་སོགས་ཀྱི་སྐྱོན་འབྱུང་། གཞན་ཡང་
བོན་གྱི་བྱམས་མ་བྱ་བའི་ལོ་རྒྱུས་སུ་ཡང་སྲོང་བཙན་དགུང་ལོ་སོ་དྲུག་ལས་མ་
བཞུགས་པར་བཤད་པ་གྲོངས་ནས་ལོ་གཉིས་ཙམ་གསང་རྒྱ་བྱས་ཚུལ་ཏུན་ཧོང་
གཏེར་ཡིག་ཏུ་གསལ་བ་དང་འགྲིག དེ་ལྟར་རྒྱ་བོད་ཀྱི་འབྲེལ་བ་ཐོག་མ་ནམ་
བྱུང་བ་དང་ཀོང་ཇོ་བོད་དུ་ནམ་བྱོན་པ་དང་སྲོང་བཙན་དང་ནམ་མཇལ་བ།
མཇལ་ནས་ལོ་དུ་རྗེས་རྒྱལ་པོ་འདས་པ་བཅས་རྒྱའི་ཡིག་ཚང་དང་ཏུན་ཧོང་
གཏེར་ཡིག་ཏུ་གསལ་བ་དག་གུང་བསྒྲིགས་ནས་དཔྱད་ཚེ། སྲོང་བཙན་སྒམ་
པོ་མེ་གླང་ཕྱི་ལོ་ ༦༡༧ ལོར་སྐུ་འཁྲུངས་ནས། དགུང་ལོ་སོ་བཞི་པ་ལྕགས་
ཁྱི་ཕྱི་ལོ་ ༦༥༠ ལོར་སྐུ་འདས་པ་ཡིན་པ་གསལ་བོར་མཐོང་ངོ༌།

༥
དེབ་ཐེར་དཀར་པོ།
ཆོས་རྒྱལ་སྲོང་བཙན་སྒམ་པོའི་འཁྲུངས་འདས་ལོ་ཚིགས་ཀྱི་
བཞེད་སྲོལ་གཙོ་གནད་ཆེ་བ་ཁག་ཅིག
ཨང། འཁྲུངས་ལོ། གཤེགས་ལོ། དགུང་ལོ་དུ་བཞུཊ། ། 
གསལ་བཤད། །
འདི་ནི་ཚེ་ཏན་ཞབས་དྲུང་གིས་བཀོད་པའི་
ཁམས། ཕྱི་ལོ། ལོ་ཁམས། ཕྱི་ལོ།
འགོས་ལོའི་རང་ལུགས་ཡིན།
༡ གླང་། ༦༢༩ ལྕགས་ཁྱི། ༧༡༠ ༨༣
འདི་ནི་དགེ་འདུན་ཆོས་འཕེལ་དང་དོར་ཞི་
གདོང་དྲུག་སྙེམས་བློས་བཀོད་པའི་འགོས་
ལོའི་རང་ལུགས་ཡིན། དགེ་ཆོས་ཀྱིས་འདི་
༢ ས་གླང་། ༥༦༩ ལྕགས་ཁྱི། ༦༥༠ །
ནོར་བར་བཤད་ལ། དོར་ཞིས་ནོར་མེད་པར་
བཤད། དོར་ཞིའི་རང་ལུགས་ཀྱང་འདི་ཡིན།
༢ མེ་གླང་། ༦༡༧ ལྕགས་ཁྱི། ༦༥༠ ་ འདི་དགེ་འདུན་ཆོས་འཕེལ་གྱི་རང་ལུགས་
ཡིན། །
༤ མེ་གླང་། ༦༡༧ ས་ཁྱི། ༦༩༨ ༨༢ འ དི་ཚེ་ཏན་ཞབས་དྲུང་གི་རང་ལུགས་ཡིན། །
༩༽ དྲི་བ། ཆོས་རྒྱལ་སྲོང་བཙན་སྒམ་པོ་དང་། རྒྱལ་པོ་དང་པཎ་གྲུབ་
གཞན་སུ་དག་དུས་མཉམ། ཤོག་དྲིལ་ང་པའི་ནང་གསལ་མགར་སྟོང་
བཙན་ཡབ་སྲས་ཀྱི་ལོ་རྒྱུས་བཅས་བྲིས།
ལན། དུས་ཚིགས་རགས་པའི་དབང་དུ་བྱས་ན་བོད་ཀྱི་རྒྱལ་པོ་སྲོང་བཙན་
སྒམ་པོ་དང་། རྒྱ་གར་གྱི་རྒྱལ་པོ་ཤྲི་ཧརཱ་དང་། སློབ་དཔོན་ཆེན་པོ་ཕྱོགས་ཀྱི་
གླང་པོ་དང་། ནག་མོའི་ཁོལ་དང་། དབྱུག་པ་ཅན་དང་། ཐང་གུར་གྱི་གོང་མ་
ཐེ་ཙུང་དང་། ཏ་ཟིག་གི་གོང་མ་ཡི་ཎིཊ་གེ་རྡ་རྣམས་དུས་མཉམ་ཞིང་། ཁ་ཆེ་
རྣམས་ཀྱི་སྟོན་པ་སྦྲང་རྩིའི་བློ་གྲོས་ཀྱང་འདི་དག་དང་དུས་མཚུངས་པ་ཡིན།
མགར་སྟོང་བཙན་ཡུལ་བཟུང་ནི་བོད་ཀྱི་རྒྱལ་ཐོག་འགའི་རིང་བློན་ཆེན་བྱས་

165 རྒྱལ་རབས་ཀྱི་སྐོར།
མྱོང་ཞིང་དྲག་དཔུང་ལ་བརྟེན་ནས་བོད་ཡུལ་རྒྱ་བསྐྱེད་མཛད་པར་བོད་བློན་སུས་
ཀྱང་འགྲན་ཟླ་བྲལ་བ་དམག་འཐབ་ལ་མཁས་པའི་གྲགས་པ་ཅན་ཞིག་ཡིན།
ཁོང་གིས་ཡི་གེ་མི་ཤེས་ཀྱང་རང་བཞིན་གྱིས་བློ་རྣོ་ཞིང་། རང་ཚུགས་བརྟན་
ལ་དམག་འཐབ་མཁས་པ། བོད་དུ་ཁོང་ལ་མཐོང་ཆེ་ཞིང་ཁོང་ལ་བརྟེན་ནས་བོད་
ཀྱི་རྒྱལ་ཁམས་སྟོབས་ཤུགས་ཆེར་སོང་བ་ཡིན། ཁོང་རྒྱའི་ཕོ་བྲང་དུ་ཡང་སླེབས་
ཏེ། ཐེ་ཙུང་གི་སྐབས། གོང་ནས་ནུབ་ཕྱོགས་ཀྱི་སྐུ་སྲུང་དམག་དཔོན་བྱ་བའི་
གོ་གནས་ཀྱང་བསྩལ། གོང་མ་ཡང་ཁོས་སྨྲས་པའི་གཏམ་རྣམས་ལ་ཐུགས་ཤིན་
ཏུ་མཉེས་པ་ཡིན། གོང་མའི་ཚ་མོ་ཞིག་ཀྱང་ཆུང་མར་གནང་།
ཁོང་གིས་བལ་བཟའ་དང་རྒྱ་བཟའ་གཉིས་རྒྱལ་པོའི་ཁབ་ཏུ་བསུས་པའི་ལས་
དོན་གྱི་རྐང་འགན་བླངས་ཤིང་། རྒྱའི་ཐང་རྒྱལ་རབས་ཀྱི་རྒྱལ་པོ་དང་པོ་ཐང་ཀའོ་
ཙུང་དང་གཉིས་པ་ཐང་ཐེ་ཙུང་སོགས་ལ་ཐེངས་འགའ་ཤས་མཇལ་འཕྲད་གནང་
བས་ཐང་རྒྱལ་རབས་རིམ་པས་ཁོང་ལ་ཐུགས་དགྱེས་པོ་གནང་། ཕྱི་ལོ་ ༦༦༧
ལོར་གཉན་འབྲས་ཀྱི་ན་ཚ་བྱུང་སྟེ་འདས། མགར་ལ་བུ་བཞི་སྟེ། མགར་བཙན་
སྙ་ལྡོམ་བུ། མགར་ཁྲི་འབྲིང་བཙན་བྲོད། བློན་ཟི་མདོ་ཡེ། བློན་འབལ་ལོན་
རྣམས་ལས། བཙན་སྙ་ལྡོམ་བུས་ཕྱི་ལོ་༦༧༢ ལོ་ནས་ཕའི་གོ་ས་བཟུང་། བུ་
གཞན་གསུམ་དམག་དཔོན་བྱས་ཏེ། ལོ་དེ་རང་ལ་རྒྱའི་ས་མཚམས་སུ་དམག་དྲངས།
འཇང་གི་རིགས་ཀྱི་ཞིང་ཆེན་བཅུ་གཉིས་བཅོམ་སྟེ། མགར་ཁྱིམ་རྒྱུད་ཀྱིས་བོད་
ཀྱི་ཆབ་སྲིད་ལ་དབང་བསྒྱུར་པས་བོད་རྒྱལ་འདུས་སྲོང་མང་པོ་རྗེ་དང་མ་མཐུན་
པས་ ༦༩༨ ལོར་འདུས་སྲོང་མང་པོ་རྗེས་མགར་ཁྱིམ་རྒྱུད་ཀྱི་ཐོག་དཔུང་དམག་
དྲངས་པས་མགར་ཁྲི་འབྲིང་གིས་རང་སྲོག་བཅད། གཞན་རྣམས་ཐང་རྒྱལ་པོར་
མགོ་བཏགས་ཞུས།

དེབ་ཐེར་དཀར་པོ། 166
༡༠༽ དྲི་བ། ཤོག་དྲིལ་ང་པ་ལས་བྱུང་བའི་མང་སྲོང་མང་བཙན་སྐོར་གསལ་
བར་བྲིས། །
ལན། མང་སྲོང་མང་བཙན་དགུང་ལོ་ ༡༣ ཐོག་ཁྲིར་འཁོད་ཅིང་། ཉེར་
བདུན་པ་མེ་བྱི་ལོར་འདས་པ་འཁྲུལ་མེད་ན། ལྕགས་ཁྱི་ཕྱི་ལོ་ ༦༥༠ ལོར་
འཁྲུངས་པ་དང་། ཆུ་ཁྱི་ ༦༦༢ དགུང་ལོ་ ༡༣ ཐོག་ཁྲིར་འཁོད་ཅིང་མེ་བྱི་
༦༧༦ ལོར་འདས་པ་འབབ།
ཁོང་ཁྲི་ལ་འཁོད་སྐབས་དགུང་ན་གཞོན་པས་བོད་ཀྱི་སྲིད་དོན་ལས་འགན་
མང་ཆེ་བ་མགར་ཡབ་སྲས་ཀྱིས་མཛད། སྐབས་དེར་གྲུ་གུ་ཚོ་ཆེན་བཅུ་གཉིས་
རྒྱ་ལ་ཤོར་བས་མགར་གྱིས་བོད་ཀྱི་དམག་གྲུ་གུའི་ཡུལ་དུ་དྲངས་ནས་སླར་མངའ་
ཞབས་སུ་བསྡུས། རྒྱ་དང་དམག་འཁྲུག་ཐེངས་འགའ་བྱས་ནས་དངོས་ཟོག་
འཕྲོག་བཅོམ་དང་བཅས་ཅི་བྱ་གཏོལ་མེད་ཀྱི་གནས་སུ་བསྐྱལ་བས། རྒྱའི་གོང་
མ་ཐབས་ཟད་འུ་ཐུག་སྟེ་ཁོ་བོ་ནི་ཁྲབ་གྱོན་མ་མྱོང་ཞིང་དམག་ལ་འགྲོ་མ་མྱོང་
སྟེ། འོན་ཀྱང་སྔར་རང་རེས་ཀོ་ལི་(ཀོ་རི་ཡ)རྣམས་ཕབ། དེ་ནས་ལོ་ཤས་
བར་དམག་འཐབ་བྱས། སླར་རྒྱ་ཡུལ་དུ་ནང་འཁྲུག་བྱུང་། ད་ལྟ་བོད་ཀྱི་དམག་
སླེབས་པས་སེམས་ཁྲལ་ཤིན་ཏུ་ཆེ། ངེད་ཀྱི་དམག་དཔོན་ལི་ཅི་གྲོངས་ནས་
བཟུང་། དམག་དཔོན་བཟང་པོ་གཅིག་ཀྱང་མ་བྱུང་། ད་ལན་ཀྱང་ཧེ་ཏེ་ཕྱོགས་
སུ་སྡོད་པའི་དམག་རྣམས་ཀྱིས་དགྲ་ཁེགས་པར་ངེས་ཀྱང་། དམག་དཔོན་རྣམས་
ངེད་ཀྱི་བཀའ་ལ་མ་བརྩིས་པས་ཕམ། ད་ཅི་བྱེད་གྲོས་སྟོན་ཅིག ཅེས་སྨྲེ་ངག་
ཤོར། གནས་བབས་དེའི་ཐོག་ནས་བལྟས་ན་གོང་མ་འདིའི་སྐབས་བོད་ཀྱི་དྲག་
དཔུང་གི་སྟོབས་ཤུགས་ནི་རྒྱའི་ཐང་གི་རྒྱལ་པོས་ཀྱང་ཡ་ལན་སྤྲོད་དཀའ་བའི་

167 རྒྱལ་རབས་ཀྱི་སྐོར།
གནས་སུ་ཡོད་པ་ཐག་གིས་ཆོད། ཁོང་གི་ཁྲི་ལོ་ཉེར་གསུམ་པའི་ཐོག་དབྱར་
འདུན་དང་དགུན་འདུན་ཞེས་རྒྱལ་བློན་ལྷན་འཛོམས་ཀྱིས་བོད་ཀྱི་འདུན་མ་གླང་
བའི་ཚོགས་ཆེན་དང་། མདོ་སྨད་ཀྱི་འདུན་མ་མདོ་སྨད་རང་དུ་འཚོགས་རྒྱུའི་
སྲོལ་ག་གསར་བཏོད་གནང་། །དེབ་སྔོན་དུ་བཀོད་པའི་<<ཐང་ཧྲུའུ་>>ཤོག་
གྲངས་ ༧༣ << ལོ་རྒྱུས་གཡུ་ཕྲེང་>>ཤོག་གྲངས་ ༧༨ <<དེབ་ཐེར་དཔྱིད་
ཀྱི་རྒྱལ་མོའི་གླུ་དབྱངས་>>ཤོག་གྲངས་ ༡༨ <<ཏུན་ཧོང་ནས་ཐོན་པའི་
བོད་ཀྱི་ལོ་རྒྱུས་ཡིག་ཆ་>>ཤོག་གྲངས་ ༤༨ <<བོད་ཀྱི་གནའ་རབས་ཡིག་
ཆ་གཅེས་བསྡུས་>>ཤོག་གྲངས་ ༡༢༠ སོགས་སུ་གོང་གསལ་གྱི་དྲི་བ་དག་
གི་ལན་རྒྱས་པར་གསལ་བས་དེ་དག་ཏུ་གཟིགས་ནས་རྟོགས་པར་བྱ་དགོས། །

168
ཆོས་འབྱུང་ཀུན་བཏུས་པདྨ་དཀར་པོའི་ཆུན་པོ་
རྫོགས་ལྡན་དཔྱིད་ཀྱི་དཔལ་ཡོན་ལས་
དྲི་བ་དང་དྲིས་ལན།
༡༽ དྲི་བ། ཆོས་འབྱུང་འདིའི་རྩ་བའི་ས་བཅད་དྲུག་དང་། སྔོན་གྱི་རྒྱལ་པོ་སྡེ་
ལྔ། འཁོར་བསྒྱུར་རྒྱལ་པོ་ལྔ་བཅས་ཀྱི་མཚན་འབྲི་དགོས།
ལན། ཆོས་འབྱུང་འདིའི་རྩ་བའི་ས་བཅད་དྲུག་ནི། ༡༽ རྒྱ་གར་གྱི་རྒྱལ་པོ་
རིམ་བྱུང་དང་ཤཱཀྱའི་རྒྱལ་རྒྱུད་དང་བཅས་པའི་སྤྱི་དོན་ཙམ་འགོད་པ། ༢༽ མཉམ་
མེད་ཐུབ་པའི་དབང་པོའི་རྣམ་ཐར་རགས་བསྡུས། ༣༽ འཕགས་ཡུལ་གྱི་མཁས་
པ་གཙོ་བོ་རྣམས་ཀྱི་རྣམ་ཐར་མདོ་ཙམ་བརྗོད་པ། ༤༽ བོད་ཀྱི་རྒྱལ་རབས་སྤྱི་བཤད།
༥༽ བོད་ཡུལ་དུ་དམ་ཆོས་དར་ཚུལ། ༦༽ ཞར་བྱུང་དང་མཇུག་བསྡུ་བའོ།
སྔོན་གྱི་རྒྱལ་པོ་སྡེ་ལྔ་ནི། མང་པོས་བཀུར་བ། འོད་མཛེས། དགེ་བ། དགེ་
མཆོག གསོ་སྦྱོང་འཕགས་བཅས་སོ།
འཁོར་ལོས་བསྒྱུར་པའི་རྒྱལ་པོ་ལྔ་ནི། དང་པོ། གསེར་གྱི་འཁོར་ལོས་གླིང་
བཞི་དང་སུམ་ཅུ་རྩ་གསུམ་པའི་གནས་བཅས་ལ་དབང་བསྒྱུར་པའི་རྒྱལ་པོ་ང་ལས་
ནུ་དང་། ཁོང་ནི་གཟུགས་དང་སྤྱོད་པ་བརྒྱ་བྱིན་དང་མཉམ་ཞིང་། ཚེ་ནི་བརྒྱ་
བྱིན་གྱི་ཚེ་ཚད་བརྒྱ་དང་བཞི་བཅུ་ཐུབ་བོ། གཉིས་པ། དངུལ་གྱི་འཁོར་ལོས་
ཤར་ལྷོ་ནུབ་གསུམ་ལ་དབང་བསྒྱུར་པའི་རྒྱལ་པོ་མཛེས་པ། གསུམ་པ། ཟངས་

169
 ནང་ཆོས་ཀྱི་སྐོར།
ཀྱི་འཁོར་ལོ་ཅན་གཡུལ་བཤམས་པ་ཙམ་གྱིས་ཤར་ལྷོ་གཉིས་ལ་དབང་བསྒྱུར་བ་
ཉེ་མཛེས། 
བཞི་པ་ལྕགས་ཀྱི་འཁོར་ལོ་ཅན་མཚོན་ཆ་གདེངས་པ་ཙམ་གྱིས་ལྷོ་
གླིང་ལ་དབང་བསྒྱུར་བ་མཛེས་ལྡན། ལྔ་པ་ལྕགས་ཀྱི་འཁོར་ལོ་ཅན་མཚོན་ཆ་
གདེངས་པ་ཙམ་གྱིས་ལྷོ་གླིང་ལ་དབང་བསྒྱུར་བ་ཉེ་མཛེས་ལྡན་བཅས་སོ
། འདི་
དག་གི་ཚུལ་རྒྱས་པ་<<ཚལ་པའི་དེབ་དམར། » ༢ <<ཆོས་འབྱུང་མཁས་
པའི་དགའ་སྟོན། > ༡༣ <<རྒྱལ་རབས་གསལ་བའི་མེ་ལོང་།>> ༦ <<རྒྱ་
བོད་ཡིག་ཚང་ཆེན་མོ།>> ༡༨ <<དེབ་ཐེར་སྔོན་པོ>> སྟོད་ཆ། ༢༢ <<ལམ་
རིམ་བླ་མ་བརྒྱུད་པའི་རྣམ་ཐར།>> ༡༢ <<གུ་བཀྲའི་ཆོས་འབྱུང་།>> ༢༡
<པཎ་ཆེན་དེབ་དམར། > ༢ <<ལྡེའུའི་ཆོས་འབྱུང་རྒྱས་པ>> ༡༩༧ <ཆོས་
འབྱུང་དཔག་བསམ་ལྗོན་བཟང་།>> ༣༤ <<སྙན་ངག་སྤྱི་དོན།>> ༦༦ <དེབ་
ཐེར་དཔྱིད་ཀྱི་རྒྱལ་མོའི་གླུ་དབྱངས།>> ༥ <<སྟོན་པའི་རྣམ་ཐར་ཆེན་མོ།>>
༥ བཅས་ལ་གཟིགས་ནས་ཞིབ་ཏུ་རྟོགས་པར་བྱ། །
༢༽ དྲི་བ། 
གོ་ཏཱ་མ་རབ་ཏུ་བྱུང་བ་དང་ཉེས་མེད་ཁྲིམས་ལ་སྦྱོར་རྐྱེན་སོགས་
ཀྱི་བྱུང་བ་རྒྱས་པ་ཞིག་ཀུན་བཏུས་སུ་གསལ་བ་ལྟར་བྲིས།
ལན། 
རྒྱལ་པོ་ཀྲི་ཀྲི་ནས་རྒྱལ་རབས་ཉིས་བརྒྱ་འདས་པ་ན་རྒྱ་གར་ཏུ་རྒྱལ་
པོ་རྣ་བ་ཅན་ཞེས་བྱ་བ་བྱུང་ཞིང་། ཁོང་ལ་གོ་ཏཱ་མ་དང་བྷ་ར་དྷ་ཛ་བྱ་བའི་སྲས་
གཉིས་འཁྲུངས། 
གཅེན་པོ་གོ་ཏ་མ་རབ་ཏུ་བྱུང་སྟེ་སྤྱིལ་བོ་བསྟེན་ནས་དབེན་པ་
འགྲིམས། 
གཅུང་བྷ་ར་དྷ་ཛས་རྒྱས་སྲིད་སྐྱོང་བའི་སྐབས་ཤིག་ལ། གཡོ་ཅན་
པད་མའི་རྩ་ལག་གིས་སྨད་ཚོང་མ་བཟང་མོ་བསད་དེ་རང་ཉིད་ཀྱི་ཉེས་པ་སྒྲས་བསྐུང་
སླད་ཁྲག་གིས་སྦགས་པའི་རལ་གྲི་གོ་ཏཱ་མའི་སྤྱིལ་བོའི་འགྲམ་དུ་བོར་བའི་རྐྱེན་གྱིས་

ཆོས་འབྱུང་ཀུན་བཏུས། 170
གོ་ཏ་མ་ཉེས་མེད་ཁྲིམས་ལ་སྦྱར། རྒྱ་གར་རིགས་ལ་གཙིགས་ཆེ་ཞིང་། བྷ་ར་
དུ་ཛར་སྲས་བརྒྱུད་སྤེལ་བའི་ནུས་པ་མེད་པས་དྲང་སྲོང་གསེར་མདོག་གིས་མཚོན་
པའི་འབངས་མི་ཡོངས་ལ་མང་བཀུར་ནས་བརྒྱུད་པའི་རྒྱལ་རྒྱུད་ཉམས་པར་དོགས་
པའི་སེམས་ཁྲལ་ཤུགས་ཆེན་བྱུང་། དེར་བརྟེན་དྲང་སྲོང་གསེར་མདོག་གིས་གོ་ཏཱ་
མར་རྒྱུད་པ་སྤེལ་བར་བསྐུལ་ཞིང་རྫུ་འཕྲུལ་གྱིས་རྫི་ཆར་ཕབ་པས་སྡུག་བསྔལ་ཞི་ནས་
ཆགས་པ་ཡིད་ལ་དྲན་པར་བྱས་པས་ཁྲག་དང་ས་བོན་འདྲེས་མ་སྒོ་ངའི་དབྱིབས་ཅན་
གཉིས་བབས་པ་དྲང་སྲོང་གསེར་མདོག་གིས་བསྐྱངས་པས། དེ་ལས་བུ་རམ་ཤིང་དང་
ཉི་མའི་གཉེན་གཉིས་བྱུང་། འདི་ནས་སྲས་སྒྲ་གཅན་འཛིན་བར་མང་བཀུར་གྱི་རྒྱལ་
རབས་ ༩༢༡.༥༠༣ བྱུང་ངོ་། དེ་དག་གི་ཚུལ་རྒྱས་པ། <<ཚལ་པའི་དེབ་དམར། »
༣ <<རྒྱལ་རབས་གསལ་བའི་མེ་ལོང་།>> ༦ <<ཆོས་འབྱུང་མཁས་པའི་དགའ་
སྟོན་།>> ༡༦ <<རྒྱ་བོད་ཡིག་ཚང་ཆེན་མོ>>༢༡ <<སྟོན་པའི་རྣམ་ཐར་ཆེན་
མོ།>> ༦ <<ལྡེའུའི་ཆོས་འབྱུང་རྒྱས་པ། » ༢༠༨ <<ཆོས་འབྱུང་དཔག་
བསམ་ལྗོན་བཟང་།>> ༣༥ <<ལམ་རིམ་བླ་མ་བརྒྱུད་པའི་རྣམ་ཐར། » ༡༣
<<གུ་བཀྲའི་ཆོས་འབྱུང་། » ༢༡ <<དཔྱིད་ཀྱི་རྒྱལ་མོའི་གླུ་དབྱངས།>> ༦
<<དེབ་སྔོན།>> སྟོད་ཆ་ ༢༤ བཅས་ལ་གཟིགས།
༣༽ དྲི་བ། སངས་རྒྱས་རྣམ་གཟིགས་འཇིག་རྟེན་དུ་བྱོན་དུས་རྒྱལ་པོ་སུ་ཡིན་
དང་། ཚེ་ལོ་ནམ་ཞིག་གི་དུས་སུ་བྱོན་ཚུལ་སོགས་པད་དཀར་ཆུན་པོ་ལྟར་བྲིས།
ལན། འདི་ནས་ཡར་ལུགས་ལྡོག་གིས་བརྩིས་པའི་བསྐལ་པ་དགུ་བཅུ་གོ་
གཅིག་གི་གོང་དུ་སངས་རྒྱས་རྣམ་གཟིགས་འཇིག་རྟེན་དུ་བྱོན་ཅིང་། སྐབས་
དེའི་རྒྱལ་པོ་ནི་གཉེན་ཡོད་དང་། དེའི་ཕོ་བྲང་གཉེན་ལྡན་ཞེས་བྱ་བ་ཡིན། འདིའི་

171
 ནང་ཆོས་ཀྱི་སྐོར།
ཚུལ་རྒྱས་པ་བཀའ་འགྱུར་ཞོལ་དཔར་མ། མདོ་ཧ་པའི་ཤོག་གྲངས་ ༢༨༦
དང་༣༦༦ སོགས་སུ་གསལ་བས་གཟིགས་པར་ཞུ། ཚེ་ལོ་ནམ་ཞིག་གི་དུས་
སུ་བྱོན་མིན་གསལ་བོ་མ་ཤེས།
༤༽ དྲི་བ། སངས་རྒྱས་འཁོར་བ་འཇིག་དང་གསེར་ཐུབ་འོད་སྲུངས་གསུམ་
རྒྱལ་པོ་གང་དང་གང་གི་སྐབས་བྱུང་། ཚེ་ལོ་གང་དང་གང་ཡིན། རྒྱལ་པོ་ཟས་
གཙང་གི་རྒྱུད་པ་སྔ་མ་ཇི་ལྟར་བྱུང་གསལ་བར་བྲིས། །
ལན། སངས་རྒྱས་སྟོང་རྩ་ལྔའི་དང་པོ། རྒྱལ་བ་འཁོར་བ་འཇིག་ནི་རྒྱ་གར་
གྱི་རྒྱལ་པོ་ཉེ་མཛེས་ལྡན་དང་། རྒྱལ་པོ་མཆོག་སྦྱིན་ཡབ་སྲས་ཀྱི་དུས་མིའི་ཚེ་ལོ་
བཞི་ཁྲི་པའི་སྐབས་འཇིག་རྟེན་དུ་བྱོན། གཉིས་པ་སངས་རྒྱས་གསེར་ཐུབ་ནི་རྒྱལ་
པོ་ཀུན་ནས་འོད་ཅན་དང་དེའི་སྲས་རྒྱལ་པོ་ཙནྡྲ་གཉིས་ཀྱི་དུས་མིའི་ཚེ་ལོ་སུམ་ཁྲི་
པའི་སྐབས་འཇིག་རྟེན་དུ་བྱོན། གསུམ་པ་སངས་རྒྱས་འོད་སྲུངས་ནི་རྒྱ་གར་གྱི་
རྒྱལ་པོ་རཏྣ་ཆེན་པོ་དང་རྒྱལ་པོ་ཀྲི་ཀྲི་ཡབ་སྲས་ཀྱི་དུས་མིའི་ཚེ་ལོ་ཉིས་ཁྲི་པའི་སྐབས་
འཇིག་རྟེན་དུ་བྱོན།
རྒྱལ་པོ་ཟས་གཙང་གི་རྒྱུད་སྔ་མ་ནི་འདི་ལྟར་ཏེ། མང་བཀུར་ནས་བརྒྱུད་
པའི་རྒྱལ་པོ་རྣ་བ་ཅན་གྱི་སྲས་གོ་ཏ་མ་ལ་སྲས་བུ་རམ་ཤིང་དང་ཉི་མའི་གཉེན་གཉིས་
ལས་ཉི་མའི་གཉེན་ལ་སྲས་མེད། བུ་རམ་ཤིང་པས་རྒྱལ་པོ་བྱས་པ་ལས་སྲས་མང་
པོ་བྱུང་བ་ལ་བུ་རམ་ཤིང་པའི་བརྒྱུད་པ་ཞེས་ཡོངས་སུ་གྲགས། བུ་རམ་ཤིང་པ་
ནས་བརྩིས་པའི་རྒྱལ་པོ་བརྒྱ་ཐམ་པ་ན་རྒྱལ་པོ་འཕགས་སྐྱེས་པོ་བྱུང་ཞིང་། དེ་
ལ་སྲས་གསུམ་དང་སྲས་མོ་གསུམ་བྱུང་བའི་མིང་སྲིང་དེ་རྣམས་ལྷན་དུ་འདུས་པ་
ལས་རྒྱུད་འཕེལ་བ་ལ་ཤཱཀྱའི་བརྒྱུད་པ་ཞེས་གྲགས་སོ། དེ་ནས་བརྩིས་པའི་རྒྱལ་

ཆོས་འབྱུང་ཀུན་བཏུས། 172
པོ་ལྔ་བཅུ་ཐམ་པ་ན་རྒྱལ་པོ་ཤིང་རྟ་བཅུ་པ་བྱུང་། དེ་ལ་སྲས་ཤཱཀྱ་ཆེན་པོ་དང་།
ཤཱཀྱ་ལི་ཙ་བྱི། ཤཱཀྱ་རི་བྲག་པ་གསུམ་བྱུང་། ཤཱཀྱ་ཆེན་པོ་ནས་རིམ་པར་དེད་
པའི་རྒྱལ་པོ་ཉེར་ལྔ་པ་རྒྱལ་པོ་རྩིབས་ཀྱི་མུ་ཁྱུད། དེ་ལ་སྲས་གསུམ་བྱུང་བའི་མཐའ་
མ་རྒྱལ་པོ་སེང་གེ་འགྲམ། དེ་ལ་སྲས་ཟས་གཙང་། ཟས་དཀར། བྲེ་བོ་ཟས།
ཚད་མེད་ཟས་བཅས་བཞི་དང་། བུ་མོ་བཞི་བཅས་བྱུང་བ་ལས། ཟས་གཙང་
མའི་སྲས་ལ་བཅོམ་ལྡན་འདས་འཁྲུངས་སོ། དེ་དག་གི་ཚུལ་རྒྱས་པ། << གུ་བཀྲའི་
ཆོས་འབྱུང་།>> ཤོག་གྲངས། ༢༡ <<ལམ་རིམ་བླ་མ་བརྒྱུད་པའི་རྣམ་ཐར། »
༡༢ <<རྒྱ་བོད་ཡིག་ཚང་ཆེན་མོ།>> ༢༠ <<ཆོས་འབྱུང་མཁས་པའི་དགའ་
སྟོན་>>གྱི་སྟོད་ཆ། ༡༩ <<ཆོས་འབྱུང་དཔག་བསམ་ལྗོན་བཟང་།>> ༣༥
<<ལྡེའུའི་ཆོས་འབྱུང་རྒྱས་པ།>> ༢༠༨ <<དེབ་སྔོན་>>གྱི་སྟོད་ཆ། ༢༤
<<རྒྱལ་རབས་གསལ་མེ།>> ༦ <<ཚལ་པའི་དེབ་དམར།>> ༣ <<སྙན་
ངག་སྤྱི་དོན། » ༦༧ བཅས་ལ་གཟིགས་ནས་རྟོགས་པར་བྱ་དགོས།
༥༽ དྲི་བ། རྒྱལ་པོ་ཤིང་རྟ་བཅུ་པའི་སྲས་གསུམ་དང་། རྒྱལ་པོ་རྩིབས་
ཀྱི་མུ་ཁྱུད་ཀྱི་སྲས་བརྒྱུད་དང་པོ་གསུམ་དང་། སེངྒེ་འགྲམ་གྱི་སྲས་བཞི་
དང་། ཕྱི་མ་བཞི་པོའི་སྲས་གང་དང་གང་ཡིན་བཅས་བྲིས། །
ལན། རྒྱལ་པོ་ཤིང་རྟ་བཅུ་པའི་སྲས་གསུམ་ནི། ཤཱཀྱ་ཆེན་པོ་དང་། ཤཱཀྱ་
ལི་ཙ་བྱི། ཤཱཀྱ་རི་བྲག་པ་བཅས་ཡིན། ཤཱཀྱ་ཆེན་པོ་ནས་བརྒྱུད་པའི་རྒྱལ་རབས་
ཉེར་ལྔ་པ་རྒྱལ་པོ་རྩིབས་ཀྱི་མུ་ཁྱུད་ཀྱི་སྲས་རྒྱལ་པོ་མཐའ་ཡས་སྐྱོང་དང་། དེའི་
སྲས་རྒྱལ་པོ་གཞུ་བརྟན། དེའི་སྲས་སེངྒེ་འགྲམ་ལ་སྲས་རྒྱལ་པོ་ཟས་གཙང་མ་དང་།
ཟས་དཀར། བྲེ་བོ་ཟས། ཚད་མེད་ཟས་བཅས་བཞི་འཁྲུངས། དེ་ཡང་ཟས་

73
 ནང་ཆོས་ཀྱི་སྐོར།
གཙང་མའི་སྲས་བཅོམ་ལྡན་འདས་དང་གཅུང་དགའ་བོ་གཉིས། བྲེ་བོ་ཟས་ལ་མིང་
ཅན་དང་མ་འགག་པ། ཚད་མེད་ཟས་ལ་སྲས་ཀུན་དགའ་བོ་དང་ལྷས་སྦྱིན་བཅས་
གཉིས་རེ་འཁྲུངས་པ་ཡིན་ནོ།
པ༽ དྲི་བ། ཤཱཀྱའི་རིགས་ཇི་ལྟར་བྱུང་བ་དང་། རྒྱལ་པོ་སེངྒེ་འགྲམ་གྱི་སྲས་
དང་སྲས་མོ་དག་གི་མཚན་མ་འཁྲུག་པར་ཕྲིས།
ལན། རྒྱལ་པོ་འཕགས་སྐྱེས་པོ་ལ་སྲས་གསུམ་དང་སྲས་མོ་གསུམ་བྱུང་
མཚམས་བཙུན་མོའི་སྐུ་ཚེ་མ་ཟིན་པར་བརྟེན་རྒྱལ་པོས་སླར་ཡང་བཙུན་མོ་གཞན་
ཞིག་བཞེས་ཤིང་བཙུན་མོ་གསར་བའི་འདོད་དབང་དང་བསྟུན་ནས་བཙུན་མོ་སྔ་
མའི་སྲས་ལྕམ་དྲལ་དྲུག་གནས་ནས་བསྐྲད། མིང་སྲིང་རྣམས་ཆུ་བོ་སྐལ་ལྡན་ཤིང་
རྟའི་འགྲམ་དུ་གནས་བཅས་ཤིང་ཕན་ཚུན་འདུས་པ་ལས་ཤཱཀྱའི་བརྒྱུད་ཅེས་གྲགས་
པ་འདི་བྱུང་ཞིང་འཕེལ་བར་གྱུར། །
སེང་གེ་འགྲམ་ལ་སྲས་དང་སྲས་མོ་བརྒྱད་འཁྲུངས་པ་འདི་དག་སྟེ། སྲས་ཟས་
གཙང་། ཟས་དཀར། བྲེ་བོ་ཟས། ཚད་མེད་ཟས། སྲས་མོ་གཙང་མ་དང་།
དཀར་མོ། བྲེ་བོ་མ། བདུད་རྩི་མ་བཅས་སོ།
༧༽ དྲི་བ། མང་བཀུར་རྒྱལ་པོ་ནས་སྒྲ་གཅན་འཛིན་གྱི་བར་ལ་རྒྱལ་རབས་
ཅི་སོང་འདུལ་བ་ནས་བཤད་པ་ལྟར་བྲིས། །
ལན། འདུལ་བ་ནས་བཤད་པ་ལྟར་ན་མང་པོས་བཀུར་པའི་རྒྱལ་པོ་ནས་སྲས་
སྒྲ་གཅན་འཛིན་གྱི་བར་ལ་རྒྱལ་རབས་གྲངས་ ༡.༡༡༠.༥༠༠ བྱུང་བར་བཤད་
ཅིང་། གཞན་དུ་རྒྱལ་རབས་ ༩༢༡.༥༠༣ བྱུང་བར་བཤད་པ་སོགས་ཡོད་པས་

174
ཆོས་འབྱུང་ཀུན་བཏུས།
རྒྱས་པ་ <ཚལ་པའི་དེབ་དམར > ༢༤ དང་། 《རྒྱལ་རབས་གསལ་མེ་>>
༨ འགོས་ལོ་གཞོན་ནུ་དཔལ་བའི་<<དེབ་སྔོན » ༢༡ སོགས་ལ་གཟིགས་ནས་
རྟོགས་པར་བྱ།
༨༽ དྲི་བ། ཆོས་མངོན་པ་ལྟར་ན་བསྐལ་ཆེན་གཅིག་དང་བསྐལ་ཆུང་གཅིག་
ལ་མི་ལོ་ཅི་ཙམ་རེ་ཡོད་པ་དང་། མིའི་ཚེ་ལོ་འཕེལ་འགྲིབ་ཇི་ལྟར་བྱེད་ཚུལ། ཡ་
ཐོག་རིང་མོ་དང་མ་ཐོག་རིང་མོ་ཞེས་པའི་དོན་བཅས་གསལ་བར་བྲིས།
ལན། ཆོས་མངོན་པ་ལྟར་ན་བསྐལ་ཆེན་གཅིག་ལ་མི་ལོ་དུང་ཕྱུར་དྲུག་དང་
བྱེ་བ་བདུན་ས་ཡ་གཅིག་འབུམ་དགུ་ཁྲི་གཉིས་ (༦༧༡.༩༢༠.༠༠༠) ཡོད་
ཅིང་། བསྐལ་ཆུང་གཅིག་ལ་མི་ལོ་ཁྲི་བརྒྱད་བརྒྱ་སོ་དགུ་དང་དགུ་སྟོང་
(༨.༣༩༩.༠༠༠) ཡོད་ཅེས་གསུངས། འོན་ཀྱང་འདི་ལ་དཔྱད་དགོས་པ་ཅུང་
ཟད་ཡོད་དེ། ཡོངས་གྲགས་སུ་བསྐལ་ཆེན་གཅིག་ལ་བསྐལ་ཆུང་བརྒྱད་ཅུའམ་
བར་བསྐལ་བརྒྱད་ཅུ་ཡོད་ཅེས་བསྐལ་ཆུང་དང་བར་བསྐལ་དོན་གཅིག་ཏུ་བྱེད་ལ།
དེ་ལྟར་ན་བར་བསྐུལ་དང་བར་གྱི་ཁུག་པ་ཞེས་པའང་དོན་གཅིག་ཏུ་འདོད་པས།
བསྐལ་ཆེན་གཅིག་ལ་བར་གྱི་ཁུག་པ་བརྒྱད་ཅུ་ཡོད་དགོས། དེ་ཡོད་པས་བར་གྱི་
ཁུག་པ་གཅིག་ལ་ཁུག་ངོས་གཉིས་རེ་ཡོད་པས་ཁུག་ངོས་བརྒྱ་དང་དྲུག་ཅུ་ཡོད་པར་
འགྱུར་ལ། དེའི་ནང་ཡ་ཐོག་རིང་མོ་བཞི་དང་མ་ཐོག་རིང་མོ་བཞི་བཅས་བརྒྱད་
ནི་ཁུག་ངོས་རེ་རེ་ཡིན་ནའང་དེ་དག་གི་འཕེལ་འགྲིབ་ཁུག་ངོས་གཞན་ལས་བུལ་
བར་གསུངས་པས། རགས་པར་བར་གྱི་ཁུག་པ་བརྒྱད་ཅུའམ་བར་བསྐལ་བརྒྱད་
ཅུ་ཞེས་བཤད། དེ་ལྟ་བུའི་བར་གྱི་བསྐལ་པའམ་ཁུག་པ་གཅིག་ནི་ཚེ་ལོ་བཅུ་པ་
ནས་བརྒྱད་ཁྲི་བཞི་སྟོང་བར་འཕེལ་ཏེ་སླར་ཚེ་ལོ་བཅུ་པར་ཐུག་པའི་བར་གྱི་དུས་

175
 ནང་ཆོས་ཀྱི་སྐོར།
ཡུན་དེ་ལ་ཟེར་ཞིང་། དེར་མི་ལོ་བྱེ་བ་གཅིག་ས་ཡ་དྲུག་འབུམ་བདུན་ཁྲི་དགུ་སྟོང་
བརྒྱད་ (༡༦.༧༩༨.༠༠༠) ཡོད། དེ་ནི་བར་བསྐལ་གཅིག་གི་ལོ་གྲངས་ཡིན་
པས་བསྐལ་ཆེན་གཅིག་ལ་དེ་འདྲ་བ་བརྒྱད་ཅུ་ཐམ་པ་ཡོད་པ་བསྡོམས་ན་མི་ལོ་དུང་
ཕྱུར་བཅུ་གསུམ་དང༌། བྱེ་བ་བཞི་ས་ཡ་གསུམ་འབུམ་བརྒྱད་ཁྲི་བཞི་
(༡.༣༩༣.༨༤༠.༠༠༠) ཡིན། དེས་ན་གོང་གསལ་བསྐལ་ཆུང་གཅིག་གི་ལོ་གྲངས་
(༨༣.༩༩༠.༠༠༠) དེར་བར་གྱི་བསྐལ་པའམ་ཁུག་པ་གཅིག་གི་ཕྱེད་དེ་ཁུག་ངོས་
གཅིག་གི་ལོ་གྲངས་ལས་མེད་པས། བསྐལ་ཆེན་གཅིག་གི་ལོ་གྲངས་
(༦༧.༩༢༠.༠༠༠) དེའང་བསྐལ་ཆེན་གཅིག་གི་ཕྱེད་ལས་མེད་པ་བརྩིས་པས་ཤེས་
སོ། མིའི་ཚེ་ལོ་འཕེལ་འགྲིབ་བྱེད་སྟངས་ནི། ཚེ་ལོ་བཅུ་པ་ནས་བཟུང་ལོ་བརྒྱ་རེའི་
མཚམས་ལོ་རེ་འཕེལ་ཏེ་ཚེ་ལོ་བརྒྱད་ཁྲི་བཞི་སྟོང་གི་བར་ཡར་འཕེལ་བ་དང་། དེ་
ནས་སླར་ཡང་ལོ་བརྒྱ་རེའི་མཚམས་ལོ་རེ་འགྲིབ་སྟེ་ཚེ་ལོ་བཅུ་པ་བར་མར་འགྲིབ་པར་
བྱེད། དཔག་མེད་ནས་བཅུ་པའི་བར་འགྲིབ་པ་ཡ་ཐོག་རིང་མོ་དང་། བཅུ་པ་ནས་
དེ་བཞིན་དཔག་མེད་བར་འཕེལ་བ་ལ་ནི་མ་ཐོག་རིང་མོ་ཞེས་བྱ་བ་ཡིན།
༩༽ དྲི་བ། བསྐལ་པ་ཆེ་ཆུང་གི་མི་ལོའི་གྲངས་ཚད་དང་བསྐལ་ཆེན་གཅིག་
ལ་བསྐལ་ཆུང་གི་གྲངས་ཚད་དང་། གནས་བསྐལ་གཅིག་ལ་བར་བསྐལ་
གྱི་གྲངས་ཚད། བར་བསྐལ་གཅིག་གི་མི་ལོའི་གྲངས་ཚད། བར་བསྐལ་
གཅིག་གི་ཁུགས་ངོས་གཅིག་ལ་མི་ལོའི་གྲངས་ཚད་བཅས་བྲིས། །
ལན། ཀུན་མཁྱེན་འཇམ་དབྱངས་བཞད་པའི་<< མཛོདམཐའ་དཔྱོད་
ཀས་༈， 
，>>གནས་གསུམ་པ་ལས་གསུངས་པ་ལྟར་ན། བསྐལ་ཆུང་གཅིག་ལ་མི་ལོ་དཀྲིགས་
ན
བྲག་དགུ་ ( ༩༠༠.༠༠༠.༠༠༠.༠༠༠.༠༠༠.༠༠༠) དང་བསྐལ་ཆེན་གཅིག་

ཆོས་འབྱུང་ཀུན་བཏུས། 176
ལ་བར་བསྐལ་བརྒྱད་ཅུ་ཐམ་པ་ཡོད་པས། བསྐལ་ཆེན་གཅིག་ལ་དེ་འདྲ་བའི་གྲངས་
འབོར་བརྒྱད་ཅུ་ཐམ་པ་ཡོད་པ་ཡིན། གནས་བསྐལ་ལ་ཡ་ཐོག་རིང་མོ་དང་མ་
ཐོག་རིང་མོ་བར་གྱི་ཁུག་པ་བཅོ་བརྒྱད་བཅས་བར་བསྐལ་ཉི་ཤུ་ཡོད། གོང་དུ་བཤད་
པ་ལྟར་བར་བསྐལ་གཅིག་ལ་མི་ལོ་དཀྲིགས་ཕྲག་དགུ་ ( ༩༠༠.༠༠༠.༠༠༠
.༠༠༠.༠༠༠.༠༠༠) ཡོད་པས་བར་བསྐལ་གྱི་ཁུག་ངོས་གཅིག་ལ་དེའི་ཕྱེད་ཀ་
སྟེ་མི་ལོ་དུང་ཕྱུར་བརྩི་གཞིར་བྱས་པའི་དུང་ཕྱུར་ཞེ་ལྔ་ཡོད་དོ། ལུགས་འདི་ལ་
ལོ་གྲངས་མངས་དྲགས་པའི་སྐྱོན་འབྱུང་བས་དཔྱད་དགོས་སོ། དེ་དག་བརྩི་ཚུལ་
སོགས། <<ཚལ་དེབ་མཆན་འགྲེལ།>> ༡༥༦ <<གྲུབ་མཐའ་རིན་ཆེན་འཕྲེང་
བའི་མཆན་འགྲེལ། » ༡༤༡ <ཤེས་བྱ་ཀུན་ཁྱབ་>> ཀྱི་སྟོད་ཆ། ༡༨༡ <<སྙན་
ངག་སྤྱི་དོན།>> པར ཀུན་མཁྱེན་<<མཛོད་མཐའ་དཔྱོད>> ༡༠༧
༡༠༽ དྲི་བ། བསྐལ་ཆེན་བསྐལ་ཆུང་རེར་ལོ་གྲངས་ཅི་ཙམ་(མངོན་པ་ལྟར)ཡོད་
པ་དང་། མིའི་ཚེ་ལོ་འཕེལ་འགྲིབ་བྱེད་སྟངས་བཅས་ཁ་གསལ་བྲིས།
ལན། འདིའི་ལན་གོང་གི་དྲི་བ་བརྒྱད་པའི་སྐབས་སུ་གསལ།
༡༡༽ དྲི་བ། ཡ་ཐོག་རིང་མོ་དང་མ་ཐོག་རིང་མོའི་བསྐལ་པའི་འཕེལ་འགྲིབ་
ཀྱི་ཁྱད་པར་རྣམས་གསལ་བར་བྲིས། །
ལན། གོང་གི་དྲི་ལན་བརྒྱད་པའི་སྐབས་སུ་བཤད་པ་ལྟར་ལོ་བརྒྱ་རེར་ལོ་
རེ་བྲི་སྟེ་མིའི་ཚེ་ཚད་དཔག་མེད་ནས་བཅུ་པའི་བར་མར་འགྲིབ་པའི་དུས་ཡུན་ལ་
ཡ་ཐོག་རིང་མོ་དང་། བཅུ་པ་ནས་དཔག་མེད་བར་ཡར་འཕེལ་བའི་དུས་ཡུན་ལ་
མ་ཐོག་རིང་མོ་ཞེས་བྱའོ། དང་པོ་ཚེ་ལོ་མར་འགྲིབ་དང་། གཉིས་པ་ཚེ་ལོ་ཡར་

177
 ནང་ཆོས་ཀྱི་སྐོར།
འཕེལ་ཡིན་པའི་ཁྱད་པར་རོ། །
༡༢༽ དྲི་བ། 
སྙིང་རྗེ་པད་མ་དཀར་པོའི་རྗེས་སུ་འབྲངས་ནས་བསྐལ་པ་འདི་
ལ་སངས་རྒྱས་སྟོང་དང་ལྔ་འབྱོན་ཚུལ་བྲིས།
ལན། 
སྲིད་པ་འདིའི་ཐོག་མ་སྣོད་ཀྱི་འཇིག་རྟེན་ཆགས་པའི་སྐབས་མུ་མེད་
པའི་རྒྱ་མཚོ་ཆེན་པོའི་དཀྱིལ་ནས་པདྨ་སྟོང་དང་ལྔ་ཐོན་པ་དེ་གནས་གཙང་མའི་
ལྷ་རྣམས་ཀྱིས་མཐོང་ནས་གང་གི་ལྟས་ཡིན་བརྟགས་པ་ན་སྒྲོན་བསྐལ་བསྐལ་པ་
བཟང་པོ་འདི་ལ་སངས་རྒྱས་སྟོང་རྩ་ལྔ་འབྱོན་པའི་ལྟས་སུ་རྟོགས་པ་ལྟར་བསྐལ་
པ་འདི་ལ་སངས་རྒྱས་སྟོང་རྩ་ལྔ་འབྱོན་ཞེས་ཡོངས་སུ་གྲགས་པའི་གཏམ་དུ་གྱུར་
ཏོ། འདིའི་ཚུལ་རྒྱས་པ་<< ཆོས་འབྱུང་དཔག་བསམ་ལྗོན་བཟང་>> ༢༩ <<ལམ་
རིམ་བླ་མ་བརྒྱུད་པའི་རྣམ་ཐར » ༢ སོགས་སུ་གཟིགས་པར་ཞུ།
༡༣༽ དྲི་བ། 
བཅོམ་ལྡན་འདས་ཀྱིས་ཚོགས་བསགས་ཚུལ་བསྟན་པའི་འདུལ་
བ་ལུང་གི་ཚིགས་བཅད་གསུམ་པོ་དང་མཛོད་ཀྱི་ཚིག་རྐང་གསུམ་པོ་བཅས་གསལ་
བར་བྲིས།
ལན། དང་པོ་འདུལ་བ་ལུང་ལས། སངས་རྒྱས་ཤཱཀྱ་ཐུབ་པ་ནས། །འདྲེན་
པ་ཡུལ་འཁོར་སྐྱོང་གི་བར། །བདུན་ཁྲི་ལྔ་སྟོང་ཚང་བ་ཡི། །སངས་རྒྱས་རྣམས་
ནི་ངས་མཆོད་དོ། །སངས་རྒྱས་ལེགས་མཛད་ནས་བཟུང་སྟེ། །དབང་པོ་རྒྱལ་
མཚན་ཐུབ་པའི་བར། །བདུན་ཁྲི་དྲུག་སྟོང་ཚང་བ་ཡི། ། སངས་རྒྱས་རྣམས་
ནི་ངས་མཆོད་དོ། །སངས་རྒྱས་མར་མེ་མཛད་ནས་ནི། །སངས་རྒྱས་འོད་
ས བ*
ས 
སཁུངས་བར་དག་ཏུ། །བདུན་ཁྲི་བདུན་སྟོང་ཚང་བ་ཡི། །སངས་རྒྱས་རྣམས་
ས•
བ

ཆོས་འབྱུང་ཀུན་བཏུས། 178
ནི་ངས་མཆོད་དོ། ཞེས་དང་། གཉིས་པ་ནི་མཛོད་ལས། རྣམ་གཟིགས་མར་
མེ་རིན་ཆེན་གཙུག །གྲངས་མེད་གསུམ་གྱི་ཐ་མར་བྱུང་། །དང་པོ་ཤཱཀྱ་ཐུབ་
པ་ཡིན། ཞེས་གསུངས་སོ།
༡༤༽ དྲི་བ། བྱམས་པ་མགོན་པོས་བར་དུ་ཚོགས་བསགས་ཚུལ་མདོར་
བསྡུས་ཙམ་དང་། ཁོང་གིས་སྲོག་ཆགས་ག་ཚོད་བསླབ་པའི་གཞི་ལྔར་བཀོད།
ག་ཚོད་ཐེག་པ་ཆེན་པོའི་ལམ་ལ་བཀོད་པའི་གྲངས་བཅས་བྲིས།
ལན། ཚོགས་བསགས་ཚུལ་ནི། རྗེ་བཙུན་བྱམས་པ་མགོན་པོས་བསྐལ་པ་
གྲངས་མེད་མུ་མེད་པར་ཚོགས་གཉིས་བར་མ་ཆད་དུ་བསགས་ནས། དེ་བཞིན་
གཤེགས་པ་རིན་ཆེན་གདུགས་ཞེས་བྱ་བ་འཇིག་རྟེན་དུ་བྱོན་པའི་ཚེ། བྱམས་པ་
འདི་ཉིད་དགེ་སློང་བློ་གྲོས་བརྟན་པ་ཞེས་བྱ་བར་གྱུར་ནས་དེ་བཞིན་གཤེགས་པ་དེ་
ཉིད་ལ་བསྙེན་བཀུར་ཞིང་ལོ་བརྒྱད་ཁྲི་བཞི་སྟོང་གི་བར་དུ་ཉིན་རེ་བཞིན་སེམས་
ཅན་བརྒྱ་ཙམ་བསླབ་པའི་གཞི་ལྔ་ལ་མ་བཀོད་ཀྱི་བར་དུ་ཟས་མི་བཟའ། སྲོག་ཆགས་
ཀྱི་དོན་དུ་འགྱུར་བ་མཐོང་ཚེ་ཞག་མང་པོར་ཟས་བཅད་ཀྱང་དེས་མི་སྐྱོ་བར་སེམས་
ཅན་གྱི་དོན་ལ་བརྩོན་པར་མཛད་དེ་སྲོག་ཆགས་མཐའ་ཡས་པ་བསླབ་པའི་གཞི་ལྔ་
ལ་བཀོད་པ་དང་། དེ་ལྟར་ལོ་བརྒྱད་ཁྲི་བཞི་སྟོང་གི་བར་དུ་སེམས་ཅན་གྱི་དོན་
མཛད་ནས་སྲོག་ཆགས་བྱེ་བ་མང་པོ་ཐེག་པ་ཆེན་པོའི་ལམ་ལ་བཀོད། སྲོག་ཆགས་
བགྲང་ལས་འདས་པ་ཐེག་པ་དམན་པའི་ལམ་ལ་བཀོད། སྲོག་ཆགས་གྲངས་མེད་
མུ་མེད་པ་ཞིག་ལ་བྱམས་པའི་ཏིང་ངེ་འཛིན་བསྐྱེད་པར་མཛད། མཐའ་ན་གྲོང་
དང་གྲོང་ཁྱེར་ཚོང་དུས་དང་ཡུལ་འཁོར་ལ་སོགས་པ་གང་དང་གང་དུ་བྱོན་པའི་
སེམས་ཅན་དེ་དང་དེ་དག་གིས་ཞལ་མཐོང་བ་དང་། གསུང་ཐོས་པ་ཕྱག་གིས་རེག་

179
 ནང་ཆོས་ཀྱི་སྐོར།
པ་དང་གང་དུ་ཞབས་བཅགས་པའི་ས་དེ་དང་དེ་དག་ན་གནས་པའི་སེམས་ཅན་དེ་
དག་ཐམས་ཅད་ཀྱང་བྱམས་པའི་ཏིང་ངེ་འཛིན་ལ་བཀོད་པས་ཕྱོགས་བཅུའི་རྒྱལ་
བ་སྲས་བཅས་ཐམས་ཅད་ཀྱིས་ལེགས་སོའི་བསྔགས་པ་བརྗོད་པ་དེ་ལྟ་བུའི་ཚོགས་
བསགས་པར་མཛད་དོ། སྲོག་ཆགས་བྱེ་བ་ཁྲག་ཁྲིག་འབུམ་ཕྲག་སུམ་ཅུ་རྩ་དྲུག་
བསླབ་པའི་གཞི་ལྔ་ལ་བཀོད་པ་དང་། སྲོག་ཆགས་བྱེ་བ་ཕྲག་གསུམ་ཐེག་པ་ཆེན་
པོའི་ལམ་ལ་བཀོད་དོ། ། །
༡༥༽ དྲི་བ། རྣམ་གཟིགས་མར་མེ་རིན་ཆེན་གཙུག །གྲངས་མེད་གསུམ་གྱི་
ཐ་མར་བྱུང་། །དང་པོ་ཤཱཀྱ་ཐུབ་པ་ཡིན། ཞེས་པར་འགྲེལ་བཤད་རྒྱས་པར་བྲིས།
ལན། རྣམ་གཟིགས་མར་མེ་རིན་ཆེན་གཙུག །གྲངས་མེད་གསུམ་གྱི་ཐ་
མར་བྱུང་། །དང་པོ་ཤཱཀྱ་ཐུབ་པ་ཡིན། ཞེས་གསུངས་པའི་དོན་ནི། <<ལམ་
རིམ་བླ་མ་བརྒྱུད་པའི་རྣམ་ཐར་>>ལས། དེ་བཞིན་གཤེགས་པ་ཤཱཀྱ་ཐུབ་ཆེན་
ནས་བཟུང་དེ་བཞིན་གཤེགས་པ་གཙུག་ཏོར་ཅན་འཇིག་རྟེན་དུ་བྱོན་པའི་བར་གྲངས་
མེད་དང་པོ་དང་། དེ་བཞིན་གཤེགས་པ་མར་མེ་མཛད་འཇིག་རྟེན་དུ་བྱོན་པའི་
བར་གྲངས་མེད་གཉིས་པ་དང་། དེ་ནས་དེ་བཞིན་གཤེགས་པ་རྣམ་གཟིགས་འཇིག་
རྟེན་ཏུ་བྱོན་པའི་བར་ལ་གྲངས་མེད་གསུམ་པ་སྟེ་བསྐལ་ཆེན་གྲངས་མེད་གསུམ་
དུ་ཚོགས་བསགས་ཞེས་བཀྲལ་བ་ལྟར་ལགས་སོ།
༡༦༽ དྲི་བ། གཟིགས་པ་ལྔའི་གྲངས་འདྲེན་དང་། ཇི་ལྟར་གཟིགས་ཚུལ། དེ་
ལྟར་གཟིགས་པའི་རྒྱུ་མཚན་བཅས་ཁ་གསལ་བྲིས། །
་ ལན། ལྷའི་བུ་དམ་པ་ཏོག་དཀར་དགའ་ལྡན་གྱི་ཡུལ་ནས་འཛམ་གླིང་འགྲོ་

སྙན་ངག་སྤྱི་དོན། 180
བའི་དོན་དུ་སྐུ་འཕོ་བ་དང་འཁྲུངས་པ་སོགས་ཀྱི་མཛད་པ་བཅུ་གཉིས་ཀྱི་རོལ་པ་
བསྟན་པའི་སྐབས་འཕྲིན་ལས་འཇུག་པའི་གནད་ཀྱི་རྟེན་འབྲེལ་ཐོག་མའི་གཟིགས་
པ་ལྔ་ནི། དུས་ལ་གཟིགས་པ། ཡུལ་ལ་གཟིགས་པ། རིགས་ལ་གཟིགས་པ།
རུས་ལ་གཟིགས་པ། ཡུམ་ལ་གཟིགས་པ་སྟེ་ལྔའོ། ཇི་ལྟར་གཟིགས་པ་ནི།
དང་པོ་ནི། ཕྱོགས་བཅུའི་རྒྱལ་བ་རྣམས་ཀྱིས་ཡང་ཡང་བསྐུལ་བ་ལྟར་མགོན་
སྐྱབས་དཔུང་གཉེན་དང་བྲལ་བའི་འཛམ་བུ་གླིང་བའི་སྙིགས་མའི་འགྲོ་བ་རྣམས་
ཀྱི་མགོན་དཔུང་དུ་འབྱོན་པའི་དུས་ལ་བབ་པར་གཟིགས་པའོ།
གཉིས་པ་ནི། འཇིག་རྟེན་འདིའི་དཀྱིལ་དབུས་འཛམ་གླིང་ཆུང་ངུ་རྒྱ་གར་ལ་
གཟིགས་ནས་ཡུལ་དེའི་མིའི་རིགས་སུ་སྐུ་བལྟམས་པའོ།
གསུམ་པནི། ཁོང་ཅག་གི་མོས་ངོར་མཛེས་པའི་རྒྱལ་པོའི་རིགས་སུ་སྐུ་བལྟམས་
པའོ།
བཞི་པ་ནི། ཡབ་ཡུམ་ཟུང་བདུན་བརྒྱུད་ཚུན་ཆད་ཤ་ཁྲག་གི་འབྲེལ་བ་མེད་
པ་རུས་གཙང་བ་སྟེ། ཡབ་ཟས་གཙང་མ་དང་ཡུམ་སྒྱུ་མ་ལྷ་མཛེས་གཉིས་ལ་
གཟིགས་པའོ།
ལྔ་པ་ནི། གྲོང་ཁྱེར་ལྷས་བསྟན་གྱི་རྒྱལ་པོ་ལེགས་པ་རབ་སད་དང་བཙུན་མོ་
ལུམ་བི་ནི་གཉིས་ཀྱི་སྲས་མོ་སྒྱུ་མ་ལྷ་མཛེས་མ་ལ་གཟིགས་པའོ། དེ་ལྟར་གཟིགས་
པའི་རྒྱུ་མཚན་ནི། ༡༽ སངས་རྒྱས་གཞན་གྱི་གདུལ་བྱར་མ་གྱུར་པའི་སྙིགས་
མའི་ཚེ་ལོ་བརྒྱ་པའི་དུས་ཀྱི་འགྲོ་བ་རྣམས་ཀྱི་མགོན་སྐྱབས་སུ་འབྱོན་པར་བརྩེ་བས་
ཐུགས་བསྐྱེད་པ་དུས་སུ་སྨིན་པ་གཟིགས་ནས་བསྐལ་པ་འདིའི་ཚེ་ལོ་བརྒྱ་པའི་དུས་
སུ་བྱོན་ཏེ་སངས་རྒྱས་པའི་མཛད་པ་བསྟན་པའོ། ༢༽ སྤྱིར་སངས་རྒྱས་འཇིག་
རྟེན་དུ་བྱོན་པ་ནི་ལྷ་མིས་གཙོས་པའི་གདུལ་བྱ་རྣམས་ཀྱི་ཆེད་དུ་ཡིན་པས་ལྷ་ཡུལ་

ist
 ནང་ཆོས་ཀྱི་སྐོར།
དུ་མཆོག་གི་སྤྲུལ་སྐུའི་མཛད་པ་བསྟན་ན་མི་རྣམས་ལྷ་ཡུལ་དུ་བགྲོད་མི་ནུས་ཤིང་
ལྷ་རྣམས་ཀྱང་སྲིད་པའི་འདོད་པ་ལ་གཡེངས་ཏེ་ཆོས་དོན་དུ་མི་གཉེར་བས་ཕན་པ་
ཆུང་བ་དང་། 
ཆོས་དོན་དུ་གཉེར་བའི་ལྷ་རྣམས་འཛམ་བུ་གླིང་དུ་བགྲོད་ནུས་པས་
གླིང་གཞན་དག་ལས་དབང་པོ་རྣོ་ཞིང་ངེས་འབྱུང་ཤུགས་དྲག་པོ་སྐྱེ་སླ་བའི་འཛམ་
བུ་གླིང་འདིར་སངས་རྒྱས་ཀྱི་མཛད་པ་སྟོན་པར་བྱོན་པའོ
། ༣༽ ལྷའི་བུ་དམ་
པ་ཏོག་དཀར་གྱིས་མཛད་པ་བཅུ་གཉིས་ཀྱི་རོལ་པ་གང་དུ་སྟོན་པའི་གནས་རྒྱ་གར་
པ་རྣམས་རིགས་ལ་གཙིགས་ཆེ་བས་རིགས་མཆོག་ཏུ་གྱུར་པ་མང་བཀུར་ནས་བརྒྱུད་
པའི་རྒྱལ་རབས་བར་མ་ཆད་པར་བྱོན་པའི་ཤཱཀྱའི་རིགས་ལ་གཟིགས་པའོ
། ༤༽
བཤད་མ་ཐག་པའི་གསུམ་པ་དང་ཕྱོགས་མཚུངས་པས་མིའི་འགྲོ་བ་སྤྱི་དང་ལྷག་
པར་རྒྱ་གར་གྱི་མི་རྣམས་རིགས་རུས་ཆོ་འབྲང་ལ་གཙིགས་ཆེ་བས་ཁོང་ཅག་གི་
མོས་པ་དང་འཇུག་པ་བསྟུན་པ་ཡིན་ཞེས་བཤད་ན་འགྲིག་གམ་སྙམ
། ༥༽ སྤྱིར་
སངས་རྒྱས་རྣམས་ཀྱི་ཡུམ་ནི་སངས་རྒྱས་ཀྱི་ཡུམ་བྱེད་པའི་སྨོན་ལམ་གྱི་མཐུ་གྲུབ་
པ་ཞིག་དགོས་པ་ལྟར། 
ཡུམ་སྒྱུ་མ་ལྷ་མཛེས་ནི་དེ་ལྟའི་སྨོན་ལམ་གྱི་མཐུ་ཡོངས་
སུ་གྲུབ་པ་ཞིག་ཡིན་པས་ཡུམ་དེ་ཉིད་ལ་གཟིགས་པ་ཡིན་ནོ
། ཞིབ་ཏུ་མཁྱེན་འདོད་
ཚེ་<<བསྟན་འགྱུར་དཀར་ཆག>> ༥༤ <ལམ་རིམ་བླ་མ་བརྒྱུད་པའི་རྣམ་
ཐར་» ༡༡ <<གུ་བཀྲའི་ཆོས་འབྱུང་>> ༢༤ བཅས་ལ་གཟིགས།
༡༧༽ དྲི་བ། 
བཅོམ་ལྡན་འདས་ཀྱི་མཛད་པ་བཅུ་གཉིས་གང་ཡིན་གསལ་བར་བྲིས
ལནཾ། ༡ དགའ་ལྡན་གནས་ནས་འཕོ་བའི་མཛད་པ་དང་། ༢ ལྷུམས་སུ་
ཞུགས་པའི་མཛད་པ། ༣ སྐུ་བལྟམས་པའི་མཛད་པ། ༤ གཞོན་ནུའི་རོལ་རྩེད་
ཀྱི་མཛད་པ། ༥ བཙུན་མོ་ཁབ་ཏུ་བཞེས་པའི་མཛད་པ། ༦ རབ་ཏུ་བྱུང་བའི་

182
ཆོས་འབྱུང་ཀུན་བཏུས།
---- ཡས་ནས
མཛད་པ། ༧ དཀའ་བ་སྤྱད་པའི་མཛད་པ། ༨ བྱང་ཆུབ་སྙིང་པོར་གཤེགས་
པའི་མཛད་པ། ༩ བདུད་བཏུལ་བའི་མཛད་པ། ༡༠ མངོན་པར་སངས་རྒྱས་
པའི་མཛད་པ། ༡༡ ཆོས་འཁོར་བསྐོར་བའི་མཛད་པ། ༡༢ མྱ་ངན་ལས་འདས་
པའི་མཛད་པ་བཅས་སོ། །
༡༨༽ དྲི་བ། བཅོམ་ལྡན་འདས་ཀྱི་འཁྲུངས་ཡུལ་དང་། ཡབ་ཡུམ་གྱི་མཚན།
དགུང་གྲངས་ཅི་ཙམ་བར་རྒྱལ་སྲིད་བསྐྱངས་པ་དང་། ལོ་དྲུག་དཀའ་བ་སྤྱད་ཚུལ་
སོགས་ཀྱི་རྣམ་ཐར་རྒྱས་པར་བྲིས། །
ལན། བདག་ཅག་གི་སྟོན་པ་མཉམ་མེད་ཐུབ་པའི་དབང་པོ་ཁོང་ནི་ཡབ་ཟས་
གཙང་དང་ཡུམ་སྒྱུ་མ་ལྷ་མཛེས་མ་གཉིས་ཀྱི་སྲས་སུ་སེར་སྐྱའི་གྲོང་ཁྲེར་གྱི་ལུམྦི་
ནིའི་ཚལ་དུ་སྐུ་བལྟམས་ཤིང་། དགུང་གྲངས་ཉེར་དགུའི་བར་རྒྱལ་སྲིད་ཀྱི་ཁུར་
བསྣམས་པའི་མཐར་འཁོར་བའི་ཕུན་ཚོགས་ལ་ཐུགས་ངེས་པར་བྱུང་བའི་ཚུལ་གྱིས་
རྒྱལ་སྲིད་སྤངས་ཏེ་མཆོད་རྟེན་རྣམ་དག་དྲུང་དུ་ཡེ་ཤེས་ཁོང་ཆུད་ཀྱི་སྡོམ་པ་བཞེས་
ཏེ་རབ་ཏུ་བྱུང་བའི་མཛད་པ་བསྟན། དེ་ནས་ཆུ་བོ་ནེ་ར་སྦྲ་ནར་ཕེབས་ཏེ། སྐབས་
དེའི་རྒྱ་གར་གྱི་བྲམ་ཟེའི་ཆོས་ལུགས་པའི་ལུས་ངག་གི་དཀའ་སྤྱད་ལ་བརྟེན་ནས་
རྣམ་གྲོལ་མངོན་དུ་བྱ་བའི་ལྟ་བ་འགོག་པའི་སླད་ལོ་དྲུག་ལ་ལུས་ངག་གི་དཀའ་སྤྱད་
མཛད་ཅིང་། དེས་མཐར་ཐུག་ཞི་བ་མྱང་འདས་ཀྱི་གོ་འཕང་མངོན་དུ་བྱ་མི་ནུས་
པའི་བརྡ་བསྟན་པའི་ཕྱིར་མཐར་ཟས་རགས་པ་བསྟེན་ནས་ལུས་ངག་གི་དཀའ་སྤྱད་
ལས་བཞེངས།
༡༩༽ དྲི་བ། རྒྱལ་བུ་གཞོན་ནུ་དོན་གྲུབ་ཀྱི་སྲས་དང་བཙུན་མོ། སྐུ་མཆེད་
རྣམས་ཀྱི་མཚན་གང་།

183 
ནང་ཆོས་ཀྱི་སྐོར།
ལན། སྲས་སྒྲ་གཅན་འཛིན། བཙུན་མོ་ས་འཚོ་མ་དང་གྲགས་འཛིན་མ་སོགས།
གཅུང་དགའ་བོ་བཅས་ཡིན།
༢༠༽ དྲི་བ། 
བཟོ་དང་ཡིག་རིགས་སོགས་ལ་མཁས་པའི་མཛད་པ་དང་། བཙུན་
མོའི་འཁོར་གྱིས་རོལ་པའི་ཚུལ་བཅས་བྲིས།
ལན། རྒྱལ་བུ་དོན་གྲུབ་དགུང་ལོ་བདུན་ལོན་པ་ན། ཡབ་ཟས་གཙང་གིས་
བསྐུལ་བ་ལྟར་བྱིས་པའི་སློབ་དཔོན་ཀུན་གྱི་བཤེས་གཉེན་ནམ་མིང་གཞན་སྲིན་བུ་
གོ་ཆ་ཡི་གེའི་རིགས་ཐམས་ཅད་ལ་མཁས་པར་གྲགས་པ་དེ་སློབ་དཔོན་དུ་བསྟེན
ཅང་མ་འགོར་བར་སློབ་དཔོན་ལས་མཁས་པར་གྱུར་ནས་སྔར་ཐོས་མ་མྱོང་བའི་
ཡི་གེ་མང་པོ་གསུངས། །
བྱང་ཆུབ་སེམས་དཔའ་རང་ཉིད་འདོད་པའི་འདོད་ཆགས་ཀྱི་དབང་དུ་མ་གྱུར་
ཀྱང་དཔའ་བར་འགྲོ་བའི་ཏིང་ངེ་འཛིན་གྱི་འཕྲུལ་གྱིས་བཙུན་མོ་དྲུག་ཁྲི་པོ་དེ་དག་
ལ་རང་རང་དང་མཉམ་དུ་བྱང་ཆུབ་སེམས་དཔའ་རེ་རེ་བཞུགས་པར་སྣང་བར་
མཛད། ཐབས་མཁས་ཀྱི་སྤྱོད་པ་དེས་བཙུན་མོ་རྣམས་དང་། གཞན་ཡང་སྲོག་
ཆགས་མང་པོ་རྣམ་གྲོལ་གྱི་ལམ་ལ་བཀོད།
༢༡༽ དྲི་བ། 
གཞོན་ནུ་བྱང་ཆུབ་སེམས་དཔའ་དྲང་སྲོང་རིང་འཕུར་དང་
ལྷག་སྤྱོད་དྲུང་དུ་ཕེབས་པའི་ལོ་རྒྱུས་བྲིས།
ལན། 
རྒྱལ་སྲས་གཞོན་ནུ་དོན་གྲུབ་ཡངས་པ་ཅན་དུ་སྒྱུ་རྩལ་ཤེས་ཀྱི་བུ་རིང་
འཕུར་བྱ་བའི་ཕྱི་རོལ་པའི་སྟོན་པ་ཞིག་གིས་སློབ་མ་སུམ་བརྒྱ་སྐོར་ལ་ཅི་ཡང་མེད་
པའི་སྐྱེ་མཆེད་ཀྱི་ཆོས་འཆད་པའི་དྲུང་དུ་བྱོན་ནས་སློབ་མའི་གྲལ་དུ་ཞུགས་ཏེ་གང་

14
ཆོས་འབྱུང་ཀུན་བཏུས།
བསླབས་པ་རྣམས་ཐུགས་སུ་ཆུད་ནས་སློབ་དཔོན་ལས་མཁས་པར་གྱུར། དེ་ནས་
རིངས་བྱེད་ཀྱི་བུ་ལྷག་སྤྱོད་ཅེས་བྱ་བས་སློབ་མ་བདུན་བརྒྱ་སྐོར་ལ་སྲིད་རྩེའི་སེམས་
འཆད་པའི་གྲལ་དུ་ཞུགས་ནས་གང་བསླབས་པ་ཀུན་ཐུགས་སུ་ཆུད། །
༢༢༽ དྲི་བ། རྒྱལ་སྲས་གཞོན་ནུ་དོན་གྲུབ་རྐྱེན་གང་གིས་ཚུལ་ཇི་ལྟར་རབ་
ཏུ་བྱུང་བ་ཡིན་ཁ་གསལ་རྒྱས་པ་ཞིག་བྲིས
ལན། ཕྱོགས་བཅུའི་རྒྱལ་བ་སྲས་བཅས་དང་དཀར་ཕྱོགས་སྐྱོང་བའི་ལྷ་རྣམས་
ཀྱིས་ཁབ་ནས་བྱུང་སྟེ་སངས་རྒྱས་པའི་མཛད་པ་བསྟན་པར་ཡང་ཡང་བསྐུལ་ཞིང
སངས་རྒྱས་རྣམས་ཀྱི་མཐུས་གླུ་དབྱངས་དང་སིལ་སྙན་གྱི་སྒྲ་ལས། སྡུག་བསྔལ་
བརྒྱས་གང་སེམས་ཅན་མཐོང་ནས་ནི། །འགྲོ་བའི་མགོན་དང་སྐྱབས་དང་གནས་
གྱུར་ཅིང་། །ཕན་བྱེད་མགོན་དང་དཔུང་གཉེན་གྱུར་ཅིག་ཅེས། ཁྱོད་ཀྱིས་སྔོན་
ནི་སྨོན་ལམ་དེ་སྐད་བཏབ། །དགེ་བ་དཔའ་བོ་སྔོན་གྱི་སྤྱོད་པ་དང་། །འགྲོ་ཕན་
བྱ་ཞེས་སྨོན་ལམ་དྲན་པར་བྱོས། །འདི་ནི་ཁྱོད་ཀྱི་དུས་དང་ཚོད་ཡིན་གྱིས། །དྲང་
སྲོང་མཆོག་རབ་ཁྱིམ་ནས་བྱོལ་བར་བྱོས། ཞེས་སོགས་མང་པོས་བསྐུལ་བ་ན་
རྒྱལ་བུ་དོན་གྲུབ་རབ་ཏུ་འབྱུང་བའི་དུས་ལ་བབ་པར་དགོངས་སོ། དེ་ནས་རྒྱལ་
བུ་དོན་འགྲུབ་སྐྱེད་མོས་ཚལ་དུ་ཕེབས་པའི་ལམ་ཤར་སྒོ་ནས་རྒས་པའི་སྡུག་བསྔལ་
གྱིས་ཉེན་པ་ཞིག་དང་། ལྷོ་སྒོ་ནས་ན་བའི་སྡུག་བསྔལ་གྱིས་ཉེན་པ་ཞིག ནུབ་
བྱང་སྒོ་ནས་དགེ་སློང་ཞིག་གཟིགས་
སྒོ་ནས་འཆི་བའི་སྡུག་བསྔལ་གྱིས་ཉེན་པ་ཞིག 
པ་ན་རྒྱལ་བུ་དོན་གྲུབ་ཀྱི་ཞལ་ནས། འདི་ནི་དགེ་བར་ལེགས་སྨྲས་ང་ཡང་འདོད་
པ་སྟེ། །རབ་ཏུ་བྱུང་བ་མཁས་པ་རྣམས་ཀྱིས་རྟག་ཏུ་བསྔགས། །དེ་ནི་བདག་ལ་
ཕན་ཞིང་སེམས་ཅན་གཞན་ལའང་ཕན། །འཚོ་བ་བདེ་ཞིང་མཉམ་མཐུན་འཆི་

185 ནང་ཆོས་ཀྱི་སྐོར།
མེད་འབྲས་བུར་འགྱུར། ཞེས་གསུངས་ཏེ་སླར་ཕོ་བྲང་དུ་ཕེབས། དེའི་དགོང་
མོ་ཡབ་ཟས་གཙང་གིས་རྒྱལ་བུ་དོན་གྲུབ་བྲོས་དོགས་ནས་ཆབ་སྒོ་ཐམས་ཅད་གོ་
མཚོན་ཐོགས་པ་བརྒྱ་ཕྲག་མང་པོར་འགོག་ཏུ་བཅུག རྒྱལ་སྲས་གཞོན་ནུ་དོན་གྲུབ་
ཕོ་བྲང་སྟེང་ནས་ལྷའི་སྐས་ལས་བབས་ཏེ་ཆིབས་པ་བསྔགས་ལྡན་ལ་བཅིབས་ཤིང་
ཤར་སྒོ་བརྒྱུད་ནས་མཆོད་རྟེན་རྣམ་དག་དྲུང་དུ་ཕེབས། དེར་འདས་པའི་སངས་
རྒྱས་གསུམ་གྱིས་གཙུག་ཕུད་བྲེགས་པའི་མཆོད་རྟེན་རྣམས་ལ་སྐོར་བ་བསྐོར་ཞིང་
ཕྱག་འཚལ། རང་ཉིད་ཀྱིས་རང་གི་གཙུག་ཕུད་བཅད་དེ་ཡེ་ཤེས་ཁོང་ཆུད་ཀྱི་སྡོམ་
པ་མནོས། ཀ་ཤི་ཀའི་ན་བཟའ་བརྒྱ་བྱིན་གྱིས་བླངས་ཏེ་སྤྱི་བོར་ཁྱེར་ནས་སུམ་
ཅུ་རྩ་གསུམ་གྱི་མཆོད་པའི་རྟེན་དུ་བཞུགས་ཤིང་ལོ་རེ་བཞིན་ན་བཟའི་དུས་སྟོན་
བྱེད་ཅེས་གྲགས་སོ། གནས་དེར་གཙུག་ཕུད་དོར་བའི་མཆོད་རྟེན་དང་། ངུར་
སྒྲིག་བླངས་པའི་མཆོད་རྟེན་དང་། འདུན་པ་ཕྱིར་ལོག་པའི་མཆོད་རྟེན་གསུམ་
ཡོད་པར་གྲགས་སོ།
༢༣༽ དྲི་བ། བཅོམ་ལྡན་འདས་རབ་ཏུ་བྱུང་བ། སངས་རྒྱས་པ། ཆོ་ཕྲུལ་བསྟན་
པ། མྱ་ངན་ལས་འདས་པ་རྣམས་ཀྱི་གནས་དང་། ལོ་དུས་གསལ་བར་བྲིས།
ལན། རྒྱལ་བུ་དོན་གྲུབ་དགུང་ལོ་ ༢༩ ཤིང་གླང་( གནས་བརྟན་སྡེ་བའི་ལུགས)ཕྱི་
ལོའི་གོང་གི་ལོ་ ༥༩༦ མཆོད་རྟེན་རྣམ་དག་དྲུང་དུ་རབ་ཏུ་བྱུང་། དགུང་ལོ་
༣༥ ལྕགས་ལུག་ཕྱི་ལོའི་གོང་གི་ལོ་ ༥༩༠ རྡོ་རྗེ་གདན་དུ་སངས་རྒྱས་པའི་
མཛད་པ་བསྟན། དགུང་ལོ་ ༥༧ ཆུ་སྦྲུལ་ཕྱི་ལོའི་གོང་གི་ལོ་ ༥༦༨ མཉན་
ཡོད་དུ་ཕྱི་རོལ་མུ་སྟེགས་པའི་སྟོན་པ་རྣམས་དང་ཆོ་འཕྲུལ་འགྲན། དགུང་ལོ་ ༨༠
མེ་འབྲུག་ཕྱི་ལོའི་གོང་གི་ལོ་ ༥༤༥ ལོར་རྩྭ་མཆོག་གྲོང་དུ་སྐུ་མྱ་ངན་ལས་འདས་

186
ཆོས་འབྱུང་ཀུན་བཏུས།
པའི་མཛད་པ་བསྟན། །
༢༤༽ དྲི་བ། འཁོར་ལྔ་སྡེ་སྨོན་ལམ་གང་གི་མཐུ་ལས་བྱུང་བའི་སྔོན་གྱི་བྱུང་
བ་ཐིག་ཕྲེང་བཅུ་ལས་མི་ཉུང་བ་བྲིས།
ལན། སྟོན་པའི་ཆོས་འཁོར་དང་པོའི་ཆེད་དུ་བྱ་བའི་གདུལ་བྱ་གཙོ་བོ་འཁོར་
ལྔ་སྡེ་སྨོན་ལམ་གྱི་མཐུ་གང་ལ་བརྟེན་ནས་བྱུང་བའི་ཚུལ་ནི། སྔོན་བདག་ཅག་
གི་སྟོན་པ་སློབ་པ་ལམ་གྱི་གནས་སྐབས་སུ་རྒྱལ་སྲས་སེམས་ཅན་ཆེན་པོའི་སྐྱེ་བ་
བཞེས་པའི་སྐབས། ཉིན་ཞིག་རྒྱལ་སྲས་སེམས་ཅན་ཆེན་པོ་སྐུ་མཆེད་རྣམས་སྐྱེད་
ཚལ་དང་ནགས་ཀླུང་བརྒྱུད་དེ་ཡུལ་བསྐོར་ལ་ཕེབས་པའི་དུས་ཤིག་ན། ནགས་
ཀླུང་གི་དཀྱིལ་དུ་ཆེས་ཉམ་ཐག་ཅིང་བཀྲེས་སྐོམ་གྱིས་གདུང་བའི་སྟག་མོ་མ་བུ་ལྔ་
ཡོད་པ་དང་འཕྲད་པས། ཁོང་གི་སྤུན་མཆེད་གཞན་གཉིས་ཀྱིས་མི་མཐོང་བའི་
ས་ནས་རང་གི་ཤ་ཁྲག་སྟག་མོ་མ་བུ་དག་ལ་བཟའ་བཏུང་དུ་བསྩལ་ནས་ད་ལྟ་ཁོ་
བོའི་ཤ་ཁྲག་གིས་གསོས་པའི་སྲོག་ཆགས་འདི་དག་མ་འོངས་པ་ན་བདག་མངོན་པར་
རྫོགས་པར་སངས་རྒྱས་པ་ན་ཆོས་ཀྱིས་སྐྱོང་བའི་གདུལ་བྱའི་གཙོ་བོར་འགྱུར་བའི་
སྨོན་ལམ་ཤུགས་དྲག་བཏབ་པའི་མཐུ་ལ་བརྟེན་ནས་སྟོན་པ་སངས་རྒྱས་པའི་མཛད་
པ་བསྟན་རྗེས་ཀྱི་མིའི་གདུལ་བྱ་དང་པོར་གྱུར་པ་ཡིན། །
༢༥༽ དྲི་བ། བདག་ཅག་གི་སྟོན་པ་དཀའ་ཐུབ་ལས་བཞེངས་ཏེ་ཟས་རགས་
པ་བསྟེན་དགོས་དོན་ཅི་ཡིན་དང་། དེ་རྗེས་མཛད་ཆེན་གང་དང་གང་གནང་བཅས་
གཞུང་ལྟར་བྲིས།
ལན། དྲི་བ་བཅོ་བརྒྱད་པའི་སྐབས་སུ་ཟུར་ཙམ་བཤད་པ་བཞིན། བྲམ་ཟེའི་

187
 ནང་ཆོས་ཀྱི་སྐོར།
ཆོས་ལུགས་པའི་འདོད་པ་ལྟར་ལུས་ངག་གི་དཀའ་སྤྱད་ཙམ་ལ་བརྟེན་ནས་གཏན་
གྱི་བདེ་བ་རྣམ་པ་ཐམས་ཅད་མཁྱེན་པའི་གོ་འཕང་མངོན་དུ་བྱེད་མི་ནུས་པའི་གནས་
ལུགས་སེམས་ཅན་རྨོངས་པ་རྣམས་ལ་ར་སྤྲོད་གནང་རྒྱུའི་ཆེད་ཡིན། དེ་ཡང་ཁོང་
གི་བཀའ་ལས། ཐུབ་རྣམས་སྡིག་པ་ཆུ་ཡིས་མི་འཁྲུ་ཞིང་། །འགྲོ་བའི་སྡུག་བསྔལ་
ཕྱག་གིས་མི་སེལ་ལ། །ཉིད་ཀྱི་རྟོགས་པ་གཞན་ལ་སྤོ་མི་ནུས། །ཆོས་ཉིད་བདེན་
པ་བསྟན་པས་གྲོལ་བར་འགྱུར། ཞེས་དང་<<རྣམ་འགྲེལ་>> ལས། བདག་
ཡོད་ན་ནི་གཞན་དུ་ཤེས། །བདག་གཞན་ཆ་ལས་འཛིན་དང་སྡང་། ཞེས་སོགས་
གསུངས་པ་ལྟར་སེམས་སྟེང་གི་དྲི་མ་འདག་པ་ནི་འཁོར་བའི་རྩ་བ་བདག་འཛིན་
མ་རིག་པའི་གཉེན་པོ་མཐུ་ཅན་བདག་མེད་རྟོགས་པའི་ཤེས་རབ་ཀྱི་དངོས་ཡུལ་ཆོས་
ཉིད་ཀྱི་བདེན་པ་མཐོང་བ་ལ་རག་ལས་པས་ཆོས་ཉིད་ཀྱི་གནས་ལུགས་འཚོལ་བའི་
མཛད་པ་བསྐྱངས། མདོར་ན་སྔོན་བྱོན་བླ་མའི་རྣམ་ཐར། རྗེས་འཇུག་གདུལ་
བྱའི་ཉམས་ལེན་དུ་འཁྱེར་བར་བྱ་བ་ཡིན་པས་རབ་ཏུ་བྱུང་བ་དང་དཀའ་བ་སྤྱད་
པ་སོགས་མཛད་པ་མཐའ་དག་ཕྱིས་འབྱུང་གི་གདུལ་བྱ་རྣམས་ཐར་ལམ་དུ་བཀྲི་
བའི་ཐབས་འབའ་ཞིག་ཏུ་ངེས་པ་ཡིན། དེ་ནས་བྱང་ཆུབ་སྙིང་པོར་གཤེགས་པའི་
མཛད་པ་དང་། རྡོ་རྗེ་གདན་དུ་སྲོད་ལ་བདུད་བཏུལ་བའི་མཛད་པ། དེར་སངས་
རྒྱས་པའི་མཛད་པ། ཝ་ར་ཎ་སི་དང་། བྱ་རྒོད་ཕུང་པོའི་རི། ཡངས་པ་ཅན་གྱི་
གནས་བཅས་སུ་རིམ་པར་ཆོས་འཁོར་དང་པོ་བདེན་བཞིའི་ཆོས་འཁོར་དང་། བར་
པ་མཚན་ཉིད་མེད་པའི་ཆོས་འཁོར། གསུམ་པ་ལེགས་པར་རྣམ་པར་ཕྱེ་བའི་ཆོས་
འཁོར་བཅས་བསྐོར། མཐའ་མར་རྩྭ་མཆོག་གྲོང་དུ་སྐུ་མྱ་ངན་ལས་འདས་པའི་
མཛད་པ་བསྟན། རྒྱས་པ་ཤེས་འདོད་ན། <<ལམ་རིམ་བླ་མ་བརྒྱུད་པའི་རྣམ་
ཐར།>> ༢༧ <<གུ་བཀྲའི་ཆོས་འབྱུང་།>> ༣༠ << སྟོན་པའི་རྣམ་ཐར་

ཆོས་འབྱུང་ཀུན་བཏུས། 188
ཆེན་མོ། » ༧༦ ཁང་དཀར་ཚུལ་ཁྲིམས་སྐལ་བཟང་གི་<<དེབ་སྔོན་གསར་
མ།>> ༣༡ <<ལྡེའུའི་ཆོས་འབྱུང་རྒྱས་པ། > པ༦ ཆོས་འབྱུང་མཁས་པའི་
དགའ་སྟོན་སྟོད་ཆ། ༣༥ <<ཆོས་འབྱུང་དཔག་བསམ་ལྗོན་བཟང་། » ༥༤
<< རྒྱ་བོད་ཡིག་ཚང་ཆེན་མོ། » ༣༩ སོགས་སུ་གཟིགས།
༢༦༽ དྲི་བ། ཤཱཀྱ་ཐུབ་པས་གནས་གང་དུ་དཀའ་བ་སྤྱད། གང་དུ་
ཆོས་འཁོར་བསྐོར་བཅས་གསལ་བར་བྲིས།
ལན། འདིའི་ལན་ནི་གོང་གི་དྲི་ལན་བཅོ་བརྒྱད་པ་དང་ཉེར་ལྔ་པའི་སྐབས་
སུ་གསལ། །
༢༧༽ དྲི་བ། སྟོན་པ་དགུང་གྲངས་དང་ལོ་དུས་ཟླ་ཚེས་ནམ་ཞིག་ལ་སངས་རྒྱས་
པ་དང་། སངས་རྒྱས་ནས་བདུན་ཕྲག་བདུན་ལ་མཛདཔ་གང་མཛད་ཚུལ་རྒྱས་
པར་བྲིས།
ལན། བདག་ཅག་གི་སྟོན་པ་དགུང་ལོ་ ༣༥ （གནས་བརྟན་སྡེ་བའི་ལུགས) ལྕགས་
ལུག་ལོའི་ས་ག་ཟླ་བའི་ཚེས་ ༡༥ ཕྱི་ལོའི་གོང་གི་ ༥༩༠ ལོར་སངས་རྒྱས་
པའི་མཛད་པ་བསྟན། །
བདུན་དང་པོར་བྱང་ཆུབ་ཤིང་ལ་སྐུ་རྒྱབ་བརྟེན་ནས་བཞུགས། བདུན་གཉིས་
པ་ལ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ལ་རྒྱང་རིང་དུ་འཆག་པར་
མཛད། བདུན་གསུམ་པ་ལ་བྱང་ཆུབ་ཤིང་ལ་སྤྱན་མི་འཛུམ་པར་གཟིགས་ཤིང་
བཞུགས། བདུན་བཞི་པ་ལ་གླིང་བཞི་པའི་འཇིག་རྟེན་གྱི་ཤར་ནུབ་ཀྱི་རྒྱ་མཚོའི་
བར་ལ་འཆག་ཅིང་བཞུགས། བདུན་ལྔ་པ་ལ་ཀླུའི་རྒྱལ་པོ་བཏང་བཟང་གི་ཡུལ་

189 ནང་ཆོས་ཀྱི་སྐོར།
དུ་བཞུགས། བདུན་དྲུག་པ་ལ་ཤིང་ནེ་གྲོ་དྷའི་གྲོང་དུ་གཤེགས་ཏེ་ཀུན་ཏུ་རྒྱུ་མང་
པོ་ཞིག་བྱང་ཆུབ་ཏུ་སྨིན་པར་མཛད། བདུན་ཕྲག་བདུན་པ་ལ་ཤིང་སྒྲོལ་རྒྱུའི་ཚལ་
དུ་བཞུགས་ཏེ་ཚོང་དཔོན་ག་གོན་དང་བཟང་པོ་གཉིས་རྗེས་སུ་བཟུང་ནས་དེ་གཉིས་
ཀྱིས་ཕུལ་བའི་ཞལ་ཟས་བཞེས་ཤིང་དེ་གཉིས་བྱང་ཆུབ་ཏུ་ལུང་བསྟན་ཏོ། །
༢༨༽ དྲི་བ། འཁོར་ལྔ་སྡེའི་མཚན་སམ་བོད་ཤན་སྦྱར་གྱི་ལམ་ནས་བྲིས་ཏེ།
དེ་དག་གི་ལོ་རྒྱུས་མདོར་བསྡུས་དང་། ཆོ་འཕྲུལ་རྣམ་གསུམ་གྱི་གྲངས་འདྲེན་
དང་། མུ་སྟེགས་སྟོན་པ་དྲུག་གི་མིང་། དེ་དག་ཕམ་ཚུལ་བཅས་འབྲི་དགོས།
ལན། ༡ ཨཙུན་ཀཽཎྜིནྱ། ཀུན་ཤེས་ཀཽཎྜིན། ༢ ཨཤོཛིཏ། རྟ་ཐུལ། ༣
པཱ ། རླངས་པ། ༤ མཧཱ་ནམ། མིང་ཆེན། ༥ བྷདྲིཀ བཟང་ལྡན་བཅས་སོ།
ཁོང་ཅག་གི་སྔོན་གྱི་བྱུང་བ་བསྡུས་པ་ཞིག་གོང་གི་དྲི་བ་ ༢༤ སྐབས་སུ་གསལ་
ལ། སྐུ་ཐོག་འདིར་སྟོན་པ་དང་ཆོས་འབྲེལ་ཇི་ལྟར་བྱུང་བའི་ཚུལ་ནི་སྔར་རྒྱལ་
བུ་དོན་གྲུབ་དཀའ་ཐུབ་པ་རྣམས་ཀྱི་ཁྲོད་དུ་གནས་ངེས་མེད་ཀྱིས་ཕེབས་བཞུགས་
མཛད་པའི་གཏམ་རྒྱལ་པོ་ཟས་གཙང་དང་སྲུ་སྐྱེ་དགུའི་བདག་མོས་གསན་འཕྲལ་
རྒྱལ་པོ་ཟས་གཙང་མས་གཡོག་སུམ་བརྒྱ་དང་། སྲུ་སྐྱེ་དགུའི་བདག་མོས་ལྷས་
བསྟན་ནས་མི་ཉིས་བརྒྱ་ཞབས་འབྲིང་དུ་བཏང་བ་ལས་བྱིངས་ཕྱིར་སློག་སྟེ་དགེ་
བའི་རྩ་བ་ཡོད་པའི་མི་ལྔ་ཞབས་འབྲིང་དུ་ཉར་ཏེ་ཕྱིས་སུ་སྟོན་པས་སངས་རྒྱས་པའི་
མཛད་པ་བསྟན་ནས་ཆོས་འཁོར་དང་པོ་བསྐོར་བའི་སྐབས་སུ་ཆེད་དུ་བྱ་བའི་གདུལ་
བྱ་གཙོ་བོར་གྱུར་ཏོ།
ཆོ་འཕྲུལ་རྣམ་པ་གསུམ་ནི། བདག་ཅག་གི་སྟོན་པ་སངས་རྒྱས་བཅོམ་ལྡན་
འདས་ཀྱིས་གདུལ་བྱར་གང་ལ་གང་འདུལ་གྱི་མཛད་པ་བསྟན་པའི་སྐུ་གསུང་ཐུགས་

ཆོས་འབྱུང་ཀུན་བཏུས། 190
ཀྱི་ཆོ་འཕྲུལ་ཏེ། ༡ སྐུ་རྫུ་འཕྲུལ་གྱི་ཆོ་འཕྲུལ། ༢ གསུང་ཀུན་ཏུ་བརྗོད་པའི་
ཆོ་འཕྲུལ། ༣ ཐུགས་རྗེས་སུ་བསྟན་པའི་ཆོ་འཕྲུལ་དང་གསུམ་མོ།
མུ་སྟེགས་སྟོན་པ་དྲུག་ནི། སྟོན་པ་ཤཱཀྱ་ཐུབ་པ་ཞལ་བཞུགས་སྐབས་ཀྱི་ཕྱི་
རོལ་པའི་སློབ་དཔོན། ༡ རྫོགས་བྱེད་དང་། ༢ གནག་ལྷས་ཀྱི་བུ། ༣ ཡང་
དག་རྒྱལ་བ་ཅན། ༤ མི་ཕམ་སྐྲའི་ལ་བ་ཅན། ༥ ཀ་ཏའི་བུ་ནོག་ཅན། ༦
གཅེར་བུ་པ་གཉེན་གྱི་བུ་སྟེ་དྲུག་གོ དེ་དག་ཕམ་ཚུལ་ནི་འོག་གི་དྲི་བ་སུམ་ཅུ་སོ་
བཞི་པའི་ལན་དུ་གསལ་བ་དང་ཞིབ་པར་ཤེས་འདོད་ན་<<རྒྱ་བོད་ཡིག་ཚང་ཆེན་མོ། »
༤༩ << ཆོས་འབྱུང་མཁས་པའི་དགའ་སྟོན། » ༤༤ <<མདོ་མཛངས་བླུན། >
༧༨ <<སྟོན་པའི་རྣམ་ཐར་ཆེན་མོ། > ༢༦༥ <<གུ་བཀྲའི་ཆོས་འབྱུང་།>> ༤༠
<ལམ་རིམ་བླ་མ་བརྒྱུད་པའི་རྣམ་ཐར།>> ༩༨ བཅས་ན་གསལ།
༢༩༽ དྲི་བ། བཅོམ་ལྡན་འདས་ཀྱིས་རྡོ་རྗེ་གདན་དུ་གསུངས་པའི་ཏིང་འཛིན་
དམ་པའི་ཚིགས་བཅད་དང་། བདུན་ཕྲག་བདུན་མཐར་གསུངས་པའི་བཀྲ་ཤིས་
པའི་ཚིགས་བཅད། ཐུགས་ལས་ཆུང་ངུར་བཞུགས་པའི་ཟབ་ཞི་སྤྲོས་བྲལ་གྱི་ཚིགས་
བཅད་རྣམས་བྲིས་ཏེ། དེ་རྣམས་ལ་ཚིག་འགྲེལ་གསལ་བར་བྲིས།
ལན། དང་པོ་རྡོ་རྗེ་གདན་དུ་རྩྭའི་གདན་ལ་ཞབས་སྐྱིལ་མོ་ཀྲུང་གིས་བཞུགས་
ཏེ་ཞལ་ཤར་ཕྱོགས་སུ་གཟིགས་ནས། ཇི་སྲིད་སྡུག་བསྔལ་ཀུན་གྱི་མཐའ། །ཟག་
ཟད་ཡང་དག་མ་ཐོབ་པར། །དེ་སྲིད་སྲོག་གི་མཐར་གྱུར་ཀྱང་། །དཀྱིལ་ཀྲུང་
འདི་ནི་གཞིག་མི་བྱ། ཞེས་གསུངས་ཤིང་དེའི་དོན་ནི། ནམ་ཞིག་སྡུག་བསྔལ་ཀུན་
གྱི་མཐའི་ཟག་པ་དང་བྲལ་ནས་སྡུག་བསྔལ་ཞི་བ་ཡང་དག་པའི་ཐར་པ་འགོག་བདེན་
བདག་གིས་མངོན་དུ་མ་གྱུར་པ་དེ་སྲིད་དུ། སྲོག་ལ་ཐུག་ནས་འཆི་ཡང་རུང་གི་

191 ནང་ཆོས་ཀྱི་སྐོར།
ཏིང་འཛིན་དམ་པའི་དཀྱིལ་ཀྲུང་འདི་གཞིག་པར་མི་བྱ་ཞེས་པའོ།
བདུན་ཕྲག་བདུན་གྱི་མཐར། ལྷ་ཡིས་བཀྲ་ཤིས་དོན་གྲུབ་ཅིང་། །ཕྱོགས་
རྣམས་བཀྲ་ཤིས་བྱེད་པ་དེས། ཁྱེད་ཀྱི་དོན་རྣམས་འགྲུབ་གྱུར་ཅིག །ཐམས་ཅད་
མྱུར་དུ་མཐུན་པར་ཤོག ཅེས་གསུངས་ཤིང་དོན་ནི། ཚོང་དཔོན་ག་གོན་དང་
བཟང་པོས་ཞལ་ཟས་ཕུལ་བའི་དགེ་རྩ་ལ་བརྟེན་ནས་ལྷ་དང་མིས་མཚོན་པའི་འཇིག་
རྟེན་གྱི་ཁམས་ཀུན་ལ་དགེ་ཞིང་བཀྲ་ཤིས་པ་འབྱུང་། དེའི་མཐུས་ཚོང་དཔོན་ག་
གོན་དང་བཟང་པོའི་མངོན་འདོད་འགྲུབ་ཅིང་ཀུན་གྱི་བསམ་པ་དགེ་བའི་ཕྱོགས་
སུ་གཅིག་ཏུ་མཐུན་པར་ཤོག་ཅེས་པའི་དོན་ཡིན་ནོ། །
སྟོན་པས་བདག་གིས་བརྙེས་པའི་ཆོས་ཟབ་ཅིང་བརླིང་བ་དོན་ཁོང་དུ་ཆུད་དཀའ་
བ་འདི་གཞན་ལ་བསྟན་ཀྱང་མི་ཤེས་པས་བདེ་བར་གནས་པའི་རྣལ་འབྱོར་ལ་བརྩོན་
ཞིང་གནས་པར་བྱའོ་ཞེས་དགོངས་ནས། ཟབ་ཞི་སྤྲོས་བྲལ་འོད་གསལ་འདུས་
མ་བྱས། །བདུད་རྩི་ལྟ་བུའི་ཆོས་ཤིག་ཁོ་བོས་རྙེད། །སུ་ལ་བསྟན་ཀྱང་གོ་བར་
མི་ནུས་པས། །མི་སྨྲ་ནགས་ཀྱི་ཚལ་དུ་གནས་པར་བྱ། ཞེས་གསུངས་ཤིང་ཚིགས་
བཅད་དེའི་དོན་ནི། ཆོས་ཐམས་ཅད་ཀྱི་གནས་ལུགས་མཐར་ཐུག་པ་སྟོང་པ་ཉིད་
དེ། ཤིན་ཏུ་རྟོགས་དཀའ་བས་ཟབ་པ། ཇི་ལྟ་བ་བཞིན་རྟོགས་ན་ཉོན་མོངས་པའི་
རྩུབ་རེག་ཞི་བ། ཀུན་རྫོབ་ཀྱི་སྤྲོས་པ་དང་བྲལ་བ། དགག་བྱ་ཕྲ་རགས་ལས་འདས་
པས་འོད་གསལ་བ། རྒྱུ་རྐྱེན་གྱིས་མ་བསྐྱེད་པས་འདུས་མ་བྱས་པའི་ཆོས་དེ་ཉིད་
ཇི་ལྟ་བ་བཞིན་གཟིགས་པའི་རྣམ་པ་ཐམས་ཅད་མཁྱེན་པའི་ཡེ་ཤེས་བདུད་རྩི་ལྟ་
བུའི་ཆོས་དཀོན་མཆོག་སྟོན་པ་རང་ཉིད་ཀྱིས་རྙེད་པ་སྟེ་ཐུགས་རྒྱུད་ལ་འཁྲུངས་
མོད། ད་ནི་གཞན་སུ་ལ་བསྟན་ན་ཡང་ཇི་ལྟ་བ་བཞིན་གོ་བར་མི་ནུས་པས། མི་
སྨྲ་བར་ནགས་ཀྱི་ནང་དུ་གནས་པ་སྟེ་འདུག་པར་བྱའོ། ཞེས་པའོ། །

སྙན་ངག་སྤྱི་དོན། 192
༣༠༽ དྲི་བ། བཅོམ་ལྡན་འདས་རྡོ་རྗེ་གདན་དུ་ཕེབས་ཚུལ་གསལ་བར་བྲིས།།
ལན། གོང་དུ་བཤད་པ་ལྟར་ལུས་ངག་གི་དཀའ་སྤྱད་ལས་བཞེངས་ཏེ་སྐུ་
ཁྲུས་གསོལ་ནས་ཕྱག་དར་ཁྲོད་ཀྱི་གོས་བསྣམས། གྲོང་པའི་བུ་མོ་ལེགས་སྐྱེས་
མ་དང་དགའ་སྟོབས་མ་གཉིས་ཀྱིས་ཕུལ་བའི་བ་མཆོག་གི་འོ་མའི་ཉིང་ཁུ་བཞེས་
པས་སྐུའི་མཚན་དཔེའི་གཟི་མདངས་མངོན་པར་བརྟས། དེ་ནས་གང་དུ་འཚང་
རྒྱ་བའི་གནས་བརྟགས་པ་ན། དཀར་ཕྱོགས་སྐྱོང་བའི་ལྷ་རྣམས་ཀྱིས་ཆུ་ཀླུང་
ནིརཉྫན་བརྒལ་པའི་ནུབ་ཕྱོགས་ན་རྡོ་རྗེ་གདན་ཞེས་བྱ་བ་དུས་གསུམ་སངས་རྒྱས་
ཐམས་ཅད་གང་དུ་མངོན་པར་འཚང་རྒྱ་བའི་གནས་མཆིས་པས་དེར་གཤེགས་
སུ་གསོལ་ཞེས་ཞུས་ཤིང་། བྱང་ཆུབ་སེམས་དཔའ་རང་ཉིད་ཀྱིས་ཀྱང་དེ་ལྟར་
དགོངས་ནས་བྱང་ཆུབ་སྙིང་པོར་གཤེགས་སོ། ། །
༣༡༽ དྲི་བ། རྒྱལ་སྲས་དོན་གྲུབ་ལ་བདུད་སྡིག་ཏོ་ཅན་རྣམས་ཀྱིས་བར་ཆད་
བྱས་པའི་ཚུལ་དང་། དེ་དག་བཏུལ་ཚུལ་འབྲི་དགོས།
ལན། བདུད་སྡིག་ཏོ་ཅན་གྱིས་བདུད་དམག་བྱེ་བ་ཕྲག་དུང་ཕྱུར་རྒྱལ་སྲས་
དོན་གྲུབ་ལ་གནོད་པ་བརྩམས་པར་བསྐུལ་ཡང་བྱང་ཆུབ་སེམས་དཔའི་བདེན་སྟོབས་
ཀྱི་མཐུས་བདུད་ཀྱི་དམག་རྣམས་གཡོ་བ་མེད་པ་དང་བག་ཚ་བར་མཛད་པས་བདུད་
ཀྱི་དཔུང་ཀུན་མཐུ་ཞུམ་ནས་བྲོས། ཡང་སླར་ལོག་ནས་འཁོར་དང་བཅས་པས་
མཚོན་ཆ་སྣ་ཚོགས་པ་འཕངས་ཀྱང་དེ་དག་གིས་ཀྱང་བྱང་ཆུབ་སེམས་དཔའ་རྒྱལ་
བུ་དོན་གྲུབ་ལ་མ་གནོད་པར་མེ་ཏོག་གི་བླ་བྲེ་དང་གཞལ་མེད་ཁང་དུ་གྱུར་པ་དང་།
དེ་དག་གིས་མཚོན་པའི་བདུད་ཀྱི་དཔུང་དམག་གིས་སྦྱོར་བ་ངན་པ་སྔ་ཕྱི་མང་པོ་
བརྩམས་ཀྱང་གང་གི་སྐུ་ལ་ཅི་ཡང་གནོད་མ་ནུས་པས་བདུད་ཀྱི་དཔུང་དམག་རྣམས་

193 ནང་ཆོས་ཀྱི་སྐོར།
ཕྲག་དོག་གིས་ཡིད་རབ་ཏུ་གདུངས་ཏེ་བྱང་ཆུབ་སེམས་དཔའ་ལ་སྨྲས་པ། ཁྱོད་
ཅིའི་ཕྱིར་བྱང་ཆུབ་ཀྱི་སྙིང་པོ་ལ་འདུག་ཅེས་པར། བླ་མེད་ཡེ་ཤེས་ཐོབ་པའི་ཕྱིར་
རོ་ཞེས་བཀའ་བསྩལ། མཐར་བདུད་ཀྱི་འཁོར་གནོད་སྦྱིན་བྱེ་བ་ཁྲག་བརྒྱ་སྟོང་
ཕྲག་བཅུ་གཅིག་དང་། སྲོག་ཆགས་བྱེ་བ་ཁྲག་ཁྲིག་བརྒྱ་སྟོང་ཕྲག་དགུ་བཅུ་རྩ་
དགུ་བྱང་ཆུབ་ཏུ་སེམས་བསྐྱེད་དོ། སྔོན་སྦྱང་བ་བྱས་པའི་ལྷ་བརྒྱད་ཁྲི་བཞི་སྟོང་
མི་སྐྱེ་བའི་ཆོས་ལ་བཟོད་པ་ཐོབ་བོ། སྐུ་ལས་འོད་ཟེར་སྤྲོས་ཏེ་ངན་སོང་གསུམ་
གྱི་སྡུག་བསྔལ་ཞི་བར་མཛད། མི་ཁོམ་པའི་རྒྱུན་བཅད། སེམས་ཅན་སུ་ལ་ཡང་
ཐ་བ་དང་། བརྒྱགས་པ་དང་སྡང་བས་གནོད་པ་མེད་པར་མཛད་དོ། །
༣༢༽ དྲི་བ། བཅོམ་ལྡན་འདས་ལྷ་ཡུལ་དུ་ཕེབས་ཚུལ་དང་། དེའི་ཚུལ་
ལས་བརྩམས་པའི་བློཀ་གཅིག་བྲིས། །
ལན། ཡུམ་སྒྱུ་མ་ལྷ་མཛེས་སུམ་ཅུ་རྩ་གསུམ་པའི་གནས་སུ་སྐྱེས་པ་རྗེས་སུ་
འཛིན་པ་དང་། ལྷ་གྲངས་ལས་འདས་པ་ཞིག་ལ་དགེ་བའི་རྩ་བ་ཡོད་པར་གཟིགས་
ནས་སུམ་ཅུ་རྩ་གསུམ་དུ་གཤེགས་ཏེ་དབྱར་གནས་མཛད། ཆོས་བཟང་ལྷའི་མདུན་
ས་ནས་གདུགས་དཀར་པོ་ཅན་གྱི་གཟུངས་དབུའི་གཙུག་ཏོར་ནས་ཕྱུང་ཞིང་ལྷ་རྣམས་
ལྷ་མ་ཡིན་ལས་རྣམ་པར་རྒྱལ་བ་སོགས་ཀྱིས་མཚོན་སྨིན་གྲོལ་གྱི་སར་འགོད་པའི་
ཆོས་ཀྱི་མཛད་པ་རྒྱ་ཆེར་བསྐྱངས་སོ། །
ཕུན་ཚོགས་ལེགས་བྱས་དཔལ་གྱི་དགའ་བ་ལ། །ཅི་དགར་སྤྱོད་པའི་ལྷ་བརྒྱའི་
དགའ་ཚལ་དུ། ཁྱེད་སྐུ་རྫུ་འཕྲུལ་སྟོབས་ཀྱིས་བྱོན་པ་ན། །ལྷ་ཆེན་དག་གིས་ཞབས་
རྡུལ་གཙུག་ཏུ་བསྟེན། །
༣༣༽ དྲི་བ། ཚེས་གཅིག་ནས་ཚེས་བདུན་བར་ཉིན་སོ་སོར་ཆོ་འཕྲུལ་གང་

ཆོས་འབྱུང་ཀུན་བཏུས། 194
དང་གང་བསྟན། བོད་ཟླ་གང་ཡིན། ཟླ་བ་འདིར་དུས་ཆེན་ཇི་ལྟར་སྲུང་
བརྩི་བྱེད་ཚུལ་བཅས་ཁ་གསལ་བྲིས།
ལན། མཆུ་ཟླའི་ཚེས་གཅིག་ཉིན། བཅོམ་ལྡན་འདས་ངང་པའི་རྒྱལ་པོ་ལྟར་
ནམ་མཁའ་ལས་ཆོ་འཕྲུལ་འདུ་ཁང་ལ་ཕེབས། བཅོམ་ལྡན་འདས་ཀྱིས་ཟས་ཀྱི་
བྱ་བ་ཟིན་ནས་ཚེམས་ཤིང་ས་ལ་བཙུགས་མ་ཐག་རིན་ཆེན་སྣ་ཚོགས་ཀྱིས་བརྒྱན་
པའི་མེ་ཏོག་དང་འབྲས་བུས་ཡོངས་སུ་དུད་པའི་ལྗོན་པ་དཔག་ཚད་ལྔ་བརྒྱ་པ། ཆོས་
ཀྱི་སྒྲ་དབྱངས་སྒྲོག་པ་ཞིག་སྤྲུལ་ནས་སྐྱེ་བོའི་ཚོགས་ལ་ཆོས་བསྟན་པས་ལམ་གསུམ་
ལ་སོ་སོར་ངེས་པར་མཛད། །
ཚེས་གཉིས་ལ། རྒྱལ་པོ་ཨུ་ཊ་ཡ་ནས་བསྙེན་བཀུར་བ་ན། གཡས་རི་
ལ་འབྲས་བུ་རོ་བརྒྱ་གཡུར་ཟར་སྨིན་པའི་ཤིང་སྣ་ཚོགས་དང་། གཡོན་རི་ལ་
རྩྭ་བཟང་བ་སྐྱེས་པ་བཅས་དང་། མི་དང་དུད་འགྲོས་དེ་དག་ལ་རང་དགར་སྤྱོད་
བཞིན་པའི་ཚུལ་སྤྲུལ། ་
ཚེས་གསུམ་ལ་རྒྱལ་པོ་ཤུན་ཙི་ད་ལས་བསྙེན་བཀུར་བ་ན། བཅོན་ལྡན་འདས་
ཀྱིས་ཞབས་བསིལ་བའི་ཆུ་ས་ལ་དོར་བ་ལས་མེ་ཏོག་སྣ་ཚོགས་ཀྱིས་བརྒྱན་པའི་རྫིང་
བུ་དཔག་ཚད་བརྒྱ་པ་ཀུན་ལ་སྣང་བ་ཞིག་སྤྲུལ། །
ཚེས་བཞི་ལ་རྒྱལ་པོ་ཨིན་དྲ་ཝ་མིས་བསྙེན་བཀུར་བ་ན། རྫིང་བུ་དེའི་ངོས་
བཞིར་ཡུར་བ་ཆེན་པོ་བརྒྱད་བརྒྱད་ལ་ཆུ་འབབ་པ་ལས་ཆོས་ཀྱི་སྒྲ་འབྱུང་བ་ཕྱིར་
འཁོར་ཞིང་རྫིང་བུ་ཉིད་དུ་འབབ་པ་སྤྲུལ་ཏོ། །
ཚེས་ལྔ་ལ་རྒྱལ་པོ་ཚངས་བྱིན་གྱིས་བསྙེན་བཀུར་བ་ན། བཅོམ་ལྡན་འདས་
ཀྱི་ཞལ་ནས་ཕྱོགས་ཀུན་ལ་ཁྱབ་པའི་འོད་སྤྲོ་ཞིང་འཇིག་རྟེན་ཡོངས་སྣང་བས་

195 ནང་ཆོས་ཀྱི་སྐོར།
ཁྱབ་པར་བྱས།
ཚེས་དྲུག་ལ་ལི་ཙ་བྱི་རྣམས་ཀྱིས་བསྙེན་བཀུར་བ་ན། བཅོམ་ལྡན་འདས་ཀྱིས་
འཁོར་རྣམས་གཅིག་གི་བསམ་པ་གཅིག་གིས་ཤེས་པ་དང་དགེ་སྡིག་གི་ལས་ཀྱང་
རྟོགས་པར་མཛད་པས་ཐམས་ཅད་དགའ་སྟེ་བསྟོད་དོ།
ཚེས་བདུན་ལ་ཤཱཀྱ་རྣམས་ཀྱིས་བསྙེན་བཀུར་བ་ན། འཁོར་རྣམས་འཁོར་ལོ་
བསྒྱུར་པའི་རྒྱལ་པོར་གྱུར་ཏེ་རིན་པོ་ཆེ་སྣ་བདུན་དང་བུ་སྟོང་དང་ལྡན་ཞིང་རྒྱལ་ཕྲན་
དང་བློན་པོ་རྣམས་ཀྱིས་བསྟི་བསྟང་བྱེད་པར་མཐོང་བས་སྤྲོ་བ་སྐྱེས་སོ།
ཟླ་བ་འདིར་སྟོན་པའི་རྗེས་འཇུག་གདུལ་བྱ་རྣམས་ཀྱིས་སྟོན་པའི་གསང་གསུམ་
གྱི་ཡོན་ཏན་དྲན་བཞིན་པའི་སྒོ་ནས་བསམ་སྦྱོར་གྱིས་མཆོད་འབུལ་དང་། སྨོན་
ལམ། མདོ་སྔགས་ཀྱི་གཞུང་ཆེན་མོ་ལ་བརྒལ་བརྟགས་ཀྱི་རོལ་རྩེད་བགྱི་བས་མཚོན་
བཤད་པ་དང་སྒྲུབ་པས་སངས་རྒྱས་ཀྱི་བསྟན་པ་ཡུན་རིང་དར་ཞིང་རྒྱས་པའི་བྱ་
ཐབས་འབའ་ཞིག་ལ་གཞོལ་བར་མཛད། །
༣༤༽ དྲི་བ། གནས་དུས་གང་ལ་སྦྱིན་བདག་སུས་མཛད་དེ་འགྲན་ཟླ་མེད་
པའི་ཆོ་འཕྲུལ་རྣམས་ཇི་ལྟར་བསྟན་ཚུལ་ཞིབ་གསལ་ཞིག་བྲིས།
ལན། མཉན་ཡོད་དུ་མཆུ་ཟླ་བའི་ཚེས་གཅིག་ནས་བདུན་བར་འགྲན་ཟླ་དང་
བཅས་པའི་ཆོ་འཕྲུལ་དང་ཚེས་བརྒྱད་ནས་བཅོ་ལྔ་བར་གྱི་ཆོ་འཕྲུལ་ལ་ནི་འགྲན་
ཟླ་མེད་པའི་ཆོ་འཕྲུལ་ཞེས་བྱ།
ཚེས་བརྒྱད་ཉིན་ལྷའི་དབང་པོ་བརྒྱ་བྱིན་གྱིས་སེངྒེའི་ཁྲི་བཤམས་པ་དེར་བཅོམ་
ལྡན་འདས་བཞུགས་ཏེ་ཕྱག་གིས་སེང་ཁྲི་མནན་པའི་ཚེ་ཁྲི་ལས་གླང་ཆེན་གྱི་སྐད་
ལྟར་སྒྲ་ཆེན་པོ་བྱུང་བ་དང་མཉམ་དུ་སྲིན་པོ་ལྔ་བྱུང་ནས་མུ་སྟེགས་སྟོན་པ་དྲུག་

ཆོས་འབྱུང་ཀུན་བཏུས། 196
གི་ཁྲི་བཤིག ཕྱག་ན་རྡོ་རྗེས་རྡོ་རྗེ་རྩེ་ལ་མེ་འབར་བ་ཐོགས་ཏེ་སྟོན་པ་དྲུག་གི་མགོར་
གཟས་པ་ན་དེ་དྲུག་འཇིགས་ཤིང་སྐྲག་ནས་བྲོས་ཏེ། ལ་ལ་ཆུར་མཆོངས་ནས་ཤི་
སྟོན་པ་དྲུག་གི་འཁོར་ལས་སྟོང་ཕྲག་དགུ་བཅུ་ནི་སངས་རྒྱས་ལ་དད་ཅིང་སྐྱབས་
སུ་སོང་སྟེ་རབ་ཏུ་བྱུང་། དེ་དག་ལ་བཅོམ་ལྡན་འདས་ཀྱིས་ཆོས་བསྟན་པས་ཟག་
པ་ཟད་དེ་དགྲ་བཅོམ་པར་གྱུར་ཏོ། དེ་ནས་བཅོན་ལྡན་འདས་ཀྱི་སྐུའི་བུ་ག་བརྒྱད་
ཁྲི་ལས་འོད་ཟེར་བཀྱེས་ཏེ་མཁའ་དབྱིངས་ཡོངས་སུ་གང་བར་བྱས་ཤིང་འོད་ཟེར་
རེ་རེ་ལ་པདྨ་ཆེན་པོ་རེ་རེ་སྤྲུལ། པདྨ་རེ་རེའི་སྟེང་ན་སངས་རྒྱས་འཁོར་དང་བཅས་
དམ་པའི་ཆོས་སྟོན་པ་སྤྲུལ་པར་མཛད་པ་སྐྱེ་བོའི་ཚོགས་ཀུན་གྱིས་མཐོང་བའི་འགྲན་
ཟླ་མེད་པའི་ཆོ་འཕྲུལ་དང་པོ་བསྟན།
ཚེས་དགུ་ལ་ཚངས་པའི་རྒྱལ་པོས་སྦྱིན་བདག་མཛད་པའི་ཚེ། བཅོམ་ལྡན་
འདས་ཀྱི་སྐུ་ཤིན་ཏུ་ཆེ་བ་ཚངས་པའི་གནས་སུ་བསྙེགས་པ་འོད་ཟེར་ཆེན་པོས་གནས་
ཀུན་ཏུ་སྣང་ཞིང་གསལ་བར་མཛད་པ་ཐམས་ཅད་ཀྱིས་མཐོང་ཞིང་གསུང་ཡང་ཐོས་
པར་མཛད་པའི་འགྲན་ཟླ་མེད་པའི་ཆོ་འཕྲུལ་གཉིས་པ་བསྟན། །
ཚེས་བཅུ་ལ་རྒྱལ་པོ་ཆེན་པོ་བཞིས་སྦྱིན་བདག་མཛད་པའི་ཚེ། བཅོམ་ལྡན་
འདས་ཀྱི་གཟུགས་སྐུ་མཚན་དཔེས་བརྒྱན་པའི་སྐུ་མཆོག་གིས་རྒྱལ་ཆེན་རིགས་
བཞི་ནས་སྲིད་རྩེ་ལ་ཐུག་གི་བར་དུ་ཡོངས་སུ་གང་ཞིང་འོད་ཟེར་གྱི་སྣང་བ་ཕྱོགས་
ཀུན་ཏུ་ཁྱབ་པ་འཁོར་ཐམས་ཅད་ཀྱིས་མཐོང་བར་མཛད་པ་འགྲན་ཟླ་མེད་པའི་ཆོ་
འཕྲུལ་གསུམ་པ་བསྟན། །
ཚེས་བཅུ་གཅིག་ལ་ཁྱིམ་བདག་མགོན་མེད་ཟས་སྦྱིན་གྱིས་སྦྱིན་བདག་མཛད་
པའི་ཚེ། བཅོམ་ལྡན་འདས་སེངྒེའི་ཁྲི་ལ་བཞུགས་ཏེ་བྱམས་པའི་ཏིང་ངེ་འཛིན་
ལ་བཞུགས་བཞིན་དུ་སྐུ་མི་སྣང་བར་མཛད་དེ་འོད་ཟེར་ཆེན་པོ་སྤྲོས་ཏེ་དེའི་དབུས་

197 ནང་ཆོས་ཀྱི་སྐོར།
ནས་སྙན་འཇེབས་འཇམ་པའི་གསུང་གིས་འགྲོ་བ་མང་པོ་དམ་པའི་ཆོས་ཀྱིས་སྨིན་
པར་མཛད་ནས་འགྲན་ཟླ་བྲལ་བའི་ཆོ་འཕྲུལ་བཞི་པ་བསྟན།
ཚེས་བཅུ་གཉིས་ལ་ཁྱིམ་བདག་ཙི་ཏས་སྦྱིན་བདག་མཛད་པའི་ཚེ། བཅོམ་
ལྡན་འདས་བྱམས་པའི་ཏིང་ངེ་འཛིན་ལ་བཞུགས་ནས་གསེར་གྱི་ཁ་དོག་ལྟ་བུའི་འོད་
ཟེར་བཀྱེས་ཏེ་སྟོང་ཆེན་པོའི་འཇིག་རྟེན་གྱི་ཁམས་ཀུན་ཏུ་སྣང་བར་བྱས་ནས་འོད་
ཟེར་ཕོག་ཚད་ཀྱི་སེམས་ཅན་རྣམས་ཀྱི་རྒྱུད་ཀྱི་གདུག་སེམས་ཞི་ནས་ཕན་ཚུན་ཕ་
མ་ལྟ་བུའི་མཛའ་བར་གྱུར་པ་ན་དམ་པའི་ཆོས་སྣ་ཚོགས་བསྟན་ཏེ་འགྲན་ཟླ་བྲལ་
བའི་ཆོ་འཕྲུལ་ལྔ་པ་བསྟན། །
ཚེས་བཅུ་གསུམ་ལ་རྒྱལ་པོ་ཤུན་ཙི་ད་ལས་སྦྱིན་བདག་མཛད་པའི་ཚེ། བཅོམ་
ལྡན་འདས་སེངྒེའི་ཁྲི་ལ་བཞུགས་ཏེ་སྐུའི་ལྟེ་བ་ནས་འོད་ཟེར་གཉིས་བྱུང་སྟེ་སྐུ་ལས་
འདོམ་བདུན་ཙམ་དུ་འཕགས་པ་དེའི་སྟེང་ན་པདྨ་རེ་རེ་བཀྲ་བ། པདྨ་རེ་རེའི་སྟེང་
ན་སྤྲུལ་པའི་སངས་རྒྱས་རེ་རེ་བཞུགས་པ། སྤྲུལ་པའི་སངས་རྒྱས་དེ་རྣམས་ཀྱི་
ལྟེ་བ་ལས་འོད་ཟེར་གཉིས་རེ་སྤྲོས་པ་དང་། ཡང་དེ་རེ་རེ་ལས་པདྨ་རེ་དང་། པདྨ་
རེ་ལས་སྤྲུལ་པའི་སངས་རྒྱས་རེ་བཞུགས་པ་སྔར་བཞིན་གཅིག་ལས་གཉིས་སྤྲོས་
ཚུལ་གྱིས་སྟོང་གསུམ་འཇིག་རྟེན་གྱི་ཁམས་ཀུན་ཏུ་གང་བ་འཁོར་རྣམས་ཀྱིས་མངོན་
སུམ་དུ་མཐོང་བར་མཛད་དེ་འགྲན་ཟླ་མེད་པའི་ཆོ་འཕྲུལ་དྲུག་པ་བསྟན། །
ཚེས་བཅུ་བཞི་ལ་རྒྱལ་པོ་ཨུ་ཏྲ་ཡ་ནས་སྦྱིན་བདག་མཛད་པའི་ཚེ། བཅོམ་
ལྡན་འདས་ལ་རྒྱལ་པོས་མེ་ཏོག་གཏོར་བ་དེ་རྣམས་དེ་མ་ཐག་ཏུ་རིན་པོ་ཆེའི་ཤིང་
རྟ་སྟོང་གཉིས་བརྒྱ་ལྔ་བཅུ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀུན་
ཏུ་སྣང་བ་འཁོར་རྣམས་ཀྱིས་མངོན་སུམ་དུ་མཐོང་བར་མཛད་དེ་འགྲན་ཟླ་བྲལ་
བའི་ཆོ་འཕྲུལ་བདུན་པ་བསྟན། །

ཆོས་འབྱུང་ཀུན་བཏུས། 198
ཚེས་བཅོ་ལྔ་ལ་རྒྱལ་པོ་གཟུགས་ཅན་སྙིང་པོས་སྦྱིན་བདག་མཛད་པའི་ཚེ།
བཅོམ་ལྡན་འདས་ཀྱིས་རྒྱལ་པོ་ལ་ཟས་ཀྱི་སྣོད་རྣམས་སྦྱོར་ཅེས་བཀའ་བསྩལ་པ་
བཞིན་སྣོད་རྣམས་སྦྱར་བ་ན་གདུགས་ཚོད་ཀྱི་དུས་ལ་བབ་པའི་ཚེ་སྣོད་རྣམས་རང་
བཞིན་གྱིས་ཞལ་ཟས་རོ་བརྒྱ་ལྡན་པས་གང་ཞིང་། འཁོར་ཐམས་ཅད་ཀྱིས་ཚིམས་
པར་གསོལ་ནས་ལུས་སེམས་བདེ་བར་གྱུར། དེ་ནས་བཅོམ་ལྡན་འདས་ཀྱིས་ཕྱག་
ས་ལ་བརྡབས་པ་དང་དམྱལ་ཁམས་བཅོ་བརྒྱད་ན་གནས་པའི་ངན་འགྲོ་བ་བགྲང་
ལས་འདས་པ་དག་ཀྱང་སྡུག་བསྔལ་ཚད་མེད་པ་མྱོང་བཞིན་པ་དང་། ཉམ་ང་བའི་
སྨྲེ་སྔགས་འདོན་པ་སོགས་འཁོར་ཐམས་ཅད་ཀྱིས་མཐོང་ཞིང་ཐོས་པར་མཛད།
སྐྲག་ཅིང་བརྩེ་བའི་སེམས་སྐྱེ་བ་ན། དེ་དག་ལ་དམ་པའི་ཆོས་ཅི་རིགས་བསྟན་
ནས་ལ་ལ་ནི་བླ་ན་མེད་པ་བྱང་ཆུབ་ཏུ་སེམས་བསྐྱེད། ལ་ལ་ནི་ཕྱིར་མི་ལྡོག་པའི་
ས་ནས་མངོན་མཐོ་དང་ངེས་ལེགས་ཀྱི་གོ་འཕང་ཐོབ་པར་མཛད་དེ་འགྲན་ཟླ་མེད་
པའི་ཆོ་འཕྲུལ་བརྒྱད་པ་བཅས་བསྟན་ཏོ། །
༣༥༽ དྲི་བ། བདེན་བཞིའི་ཆོས་འཁོར་དང་། བར་ཐ་གསང་སྔགས་བཅས་
ཀྱི་ཆོས་འཁོར་བསྐོར་ཚུལ་གསལ་བར་བྲིས།
ལན། སྟོན་པ་བཅོམ་ལྡན་འདས་རྡོ་རྗེ་གདན་དུ་སངས་རྒྱས་པའི་མཛད་པ་
བསྟན་ནས་ཅང་མི་གསུངས་པའི་ཚུལ་གྱིས་བཞུགས་པས་ལྷའི་དབང་པོ་བརྒྱ་བྱིན་
དང་ཚངས་པ་སོགས་ཀྱིས་ཆོས་འཁོར་བསྐོར་བར་བསྐུལ་བའི་ངོར་ཡུལ་ཝ་ར་ཎ་
སིར་འཁོར་ལྔ་སྡེ་བཟང་པོ་ལ་བདེན་པ་བཞིའི་ངོ་བོ་བྱ་བ་འབྲས་བུ་དང་བཅས་པ་
བཟླས་པ་བཅུ་གཉིས་ཀྱི་སྒོ་ནས་གསུངས་པ་བཀའ་དང་པོ་བདེན་པ་བཞིའི་ཆོས་འཁོར་
དང་། བྱ་རྒོད་ཕུང་པོའི་རིར་ཆེད་དུ་བྱ་བའི་གདུལ་བྱ་འཁོར་བྱང་ཆུབ་སེམས་

199
 ནང་ཆོས་ཀྱི་སྐོར།
དཔའི་ཚོགས་ལ་ཆོས་ཐམས་ཅད་བདེན་པས་སྟོང་བའི་ཚུལ་ལུགས་ཏེ་ཤེར་ཕྱིན་
གྱི་མདོ་གསུངས་ནས་བཀའ་བར་པ་མཚན་ཉིད་མེད་པའི་ཆོས་འཁོར་བསྐོར། ཡུལ་
ཡངས་པ་ཅན་དུ་ཆེད་དུ་བྱ་བའི་གདུལ་བྱ་ཐེག་ཆེན་དབང་རྟུལ་གྱི་ཚོགས་ལ་བཀའ་
དང་པོ་དང་བར་པའི་བསྟན་དོན་ལ་འགལ་བ་སྤངས་པའི་དྲིས་ལན་བཀའ་ཐ་མ་
ལེགས་པར་རྣམ་པར་ཕྱེ་བའི་ཆོས་འཁོར་བསྐོར། །
གསང་སྔགས་ཀྱི་ཆོས་འཁོར་ནི། བྱ་རྒོད་ཕུང་པོའི་རིར་ཤེར་ཕྱིན་གྱི་མདོ་
གསུངས་པ་དང་དུས་མཉམ་དུ་དཔལ་ལྡན་འབྲས་སྤུངས་མཆོད་རྟེན་དུ་དཔལ་དུས་
ཀྱི་འཁོར་ལོ་སོགས་སྔགས་བླ་མེད་ཀྱི་ཆོས་མཐའ་ཡས་པ་གསུངས། དེ་བཞིན་དུ་
རི་རབ་ཀྱི་རྩེ་སུམ་ཅུ་རྩ་གསུམ་གྱི་གནས་དང་། དགའ་ལྡན་གྱི་གནས་དང་། གནས་
གཙང་མ་ལ་སོགས་པ་ལྷ་གནས་མང་པོ་དང་། ཀླུའི་གནས་དང་། གནོད་སྦྱིན་
གྱི་གནས་དང་། ཨོ་དྲི་ཡ་ན་ལ་སོགས་པའི་འཛམ་བུའི་གླིང་པའི་གནས་ཁྱད་པར་
ཅན་མང་པོར་གསང་སྔགས་རྒྱུད་སྡེ་བཞིའི་ཆོས་མཐའ་ཡས་པ་གསུངས་སོ། རྒྱས་
པ་<< ལྡེའུའི་ཆོས་འབྱུང་རྒྱས་པ།>> ༨༧ <<ཤེས་བྱ་ཀུན་ཁྱབ།>>སྟོད་ཆ།
༣༥༩ <<གུ་བཀྲའི་ཆོས་འབྱུང་།>> ༣༦ <<ལམ་རིམ་བླ་མ་བརྒྱུད་པའི་རྣམ་
ཐར།>> ༣༧ << སྟོན་པའི་རྣམ་ཐར་ཆེན་མོ།>> ༡༣༣ ཁང་དཀར་ཚུལ་
ཁྲིམས་སྐལ་བཟང་གི་དེབ་སྔོན་གསར་མའི་སྟོད་ཆ། ༣༩ <<བོད་སོག་ཆོས་
འབྱུང་།>> ༢༢༦ <<བོད་གངས་ཅན་གྱི་ཁྱད་ནོར།>> ༡༡ <ནང་པའི་ལྟ་
སྤྱོད་ཀུན་བཏུས།>> ༢༩ བཅས་ལ་ཞིབ་ཏུ་གཟིགས་པར་ཞུ།
༣༦༽ དྲི་བ། ཆོས་ཕུང་བརྒྱད་ཁྲི་བཞི་སྟོང་རྩི་ཚུལ་དང་དུག་གསུམ་གྱི་གཉེན་
པོར་འགྲོ་ཚུལ། གསུང་རབ་ཡན་ལག་བཅུ་གཉིས་ཀྱི་གྲངས་འདྲེན། དེ་བཅུ་གཉིས་

ཆོས་འབྱུང་ཀུན་བཏུས། 200
པོ་དགུ་རུ་འདུ་ཚུལ་དང་། དེའང་སྡེ་སྣོད་གསུམ་དུ་འདུ་ཚུལ་རྣམས་གསལ་བོ་
ཞིག་ཐིག་ཕྲེང་བཅུ་ལས་མི་ཉུང་བ་འབྲི་དགོས། །
ལན། ཆོས་ཕུང་རེ་རེ་བའི་ཚུལ་ལ་ཐེག་ཆེན་དང་ཐེག་དམན་གྱི་བཞེད་པ་མི་
མཐུན་ཞིང་། ཐེག་དམན་པའི་ནང་ཁུལ་ལ་ཡང་བཞེད་པ་མི་འདྲ་བ་འགའ་ཤས་
ཡོད་པའི་དང་པོ། བྱེ་སྨྲ་འགས་བཀའ་དང་། མདོ་སྡེ་པས་བསྟན་བཅོས་སུ་འདོད་
པའི་མངོན་པ་སྡེ་བདུན་གྱི་ནང་ཚན། ཤཱ་རིའི་བུས་མཛད་པའི་ཆོས་ཀྱི་ཕུང་པོ་ལ་
ནི་ཤོ་ལོ་ཀ་དྲུག་སྟོང་ཡོད་ཅིང་འདི་ཆོས་ཀྱི་ཕུང་པོ་གཅིག་གི་ཚད་ཡིན་པར་འདོད།
བརྒྱད་ཁྲིའི་ནང་ནས་འདི་ཙམ་ལུས་ཀྱི་གཞན་རྣམས་ནུབ་བོ་ཞེས་ཟེར། གཉིས་
པས། རྟེན་འབྲེལ་དང་། ཕུང་པོ། སྐྱེ་མཆེད་སོགས་རྣམ་གྲངས་རེ་རེ་བའི་གཏམ་
རྫོགས་པར་སྟོན་པ་ལ་ནི་ཆོས་ཕུང་རེའི་ཚད་དུ་འདོད། གསུམ་པས། འདོད་ཆགས་
སོགས་ཉོན་མོངས་བརྒྱད་ཁྲི་བཞི་སྟོང་རེ་རེ་བའི་གཉེན་པོའི་བྱ་བ་རྫོགས་པ་ལ་ཆོས་
ཕུང་རེའི་ཚད་དུ་འདོད་པ་བཅས་སོ། ཐེག་པ་ཆེན་པོ་བ་དག་གིས། ཆོས་གང་
ཞིག་གི་མིང་ཚིག་ལྷའི་གོས་ལྟར་སྲབ་པའི་གྲོ་ག་ཏ་ལར། སྐྲའི་རྩེ་མོའི་ཆ་ཤས་ཀྱིས་
མཐའ་རྒྱགས་མེད་པར་བྲིས་པ། གླང་པོ་ཆེ་དར་མའི་རྒྱབ་ནོན་པའི་ཚད་ལ་ཕུང་
པོ་གཅིག་ཏུ་བཞེད་དོ། ཐེག་པ་བླ་མེད་པ་དག་གིས་མཐའ་འཁོར་ལ་དཔག་ཚད་
བརྒྱད་ཅུ་ཡོད་པའི་གླང་པོ་ཆེ་རབ་བརྟན་གྱིས་འཁུར་བར་འོས་པའི་སྣག་ཚ་ཡོངས་
ཀྱིས་བྲིས་པའི་གླེགས་བམ་ཅི་ཙམ་ཡོད་པ་དེའི་ཚད་ལ་ཆོས་ཕུང་གཅིག་ཏུ་འདོད་
པ་བཅས་ཆོས་ཕུང་བརྒྱད་ཁྲི་བཞི་སྟོང་ངོ་། །
འདོད་ཆགས་ལ་ཉིས་ཁྲི་གཅིག་སྟོང་། ཞེ་སྡང་ལ་ཉིས་ཁྲི་གཅིག་སྟོང་། གཏི་
མུག་ལ་ཉིས་ཁྲི་ཆིག་སྟོང་། ཆ་མཉམ་ལ་ཉིས་ཁྲི་ཆིག་སྟོང་བཅས་བསྡོམས་

40
 ནང་ཆོས་ཀྱི་སྐོར།
པའི་ཉོན་མོངས་བརྒྱད་ཁྲི་བཞི་སྟོང་གི་གཉེན་པོར་འགྲོ་བ་ཡིན།
གསུང་རབ་ཡན་ལག་བཅུ་གཉིས་ཀྱི་གྲངས་འདྲེན་ནི། ༡ མདོའི་སྡེ། ༢
དབྱངས་ཀྱིས་བསྙད་པའི་སྡེ། ༣ ལུང་དུ་བསྟན་པའི་སྡེ། ༤ ཚིགས་སུ་བཅད་པའི་
སྡེ། ༥ ཆེད་དུ་བརྗོད་པའི་སྡེ། ༦ གླེང་གཞིའི་སྡེ། ༧ རྟོགས་པ་བརྗོད་པའི་སྡེ། ༨
དེ་ལྟ་བུ་བྱུང་བའི་སྡེ། ༩ སྐྱེས་པ་རབས་ཀྱི་སྡེ། ༡༠ ཤིན་ཏུ་རྒྱས་པའི་སྡེ། ༡༡
རྨད་དུ་བྱུང་བའི་སྡེ། ༡༢ གཏན་ལ་ཕབ་པའི་སྡེ་བཅས་སོ། དེ་དག་དགུར་བསྡུ་
ཚུལ་ནི། རྟོགས་པ་བརྗོད་པའི་སྡེ་དང་། དེ་ལྟ་བུ་བྱུང་བའི་སྡེ། སྐྱེས་པ་རབས་ཀྱི་སྡེ་
གསུམ་གླེང་གཞིའི་སྡེའི་ཁོངས་སུ་བསྡུས་པས་དགུ་ཡིན་ནོ། དེ་དག་སྡེ་སྣོད་གསུམ་
དུ་འདུ་ཚུལ་ནི། མདོའི་སྡེ་ནས་ཆེད་དུ་བརྗོད་པའི་སྡེའི་བར་ལྔ་ནི་ཐེག་དམན་གྱི་མདོ་
སྡེའི་སྡེ་སྣོད་དང་། གླེང་གཞིའི་སྡེ་ཁོངས་གཏོགས་དང་བཅས་པ་འདུལ་བའི་སྡེ་སྣོད་
(འདི་ལའང་ཐེག་པ་ཆེ་ཆུང་གཉིས་ཀ་ཡོད།)། ཤིན་ཏུ་རྒྱས་པ་སོགས་གསུམ་ནི་ཐེག་ཆེན་གྱི་
མདོ་སྡེའི་སྡེ་སྣོད་བཅས་སོ། དེ་དག་གི་བར་བར་ན་ཆོས་རྣམས་ཀྱི་རང་སྤྱིའི་མཚན་
ཉིད་བསྟན་པ་ཐོར་བུ་ཐོར་བུ་གནས་པ་དག་ནི་མངོན་པའི་སྡེ་སྣོད་དུ་འདུ་བ་ཡིན་ནོ། དེ་
དག་གི་ཚུལ་རྒྱས་པ་ཤེས་བྱབ་ཀུན་ཁྱབ་ཀྱི་སྟོད་ཆ། ༣༦༤.༣༤༨ རྗེ་དཀོན་མཆོག་
འཇིགས་མེད་དབང་པོའི་<< ཆོས་ཀྱི་རྣམ་གྲངས། » ༡༧༡ <<ལྡེའུའི་ཆོས་འབྱུང་
རྒྱས་པ།>> ༩༡ སོགས་ལ་གཟིགས་ནས་རྟོགས་པར་བྱ། །
༣༧༽ དྲི་བ། སྟོན་པ་མྱ་ངན་ལས་འདའ་བར་བཞེད་ནས་བསོད་སྙོམས་ཀྱི་ཐ་
མ་གང་ལས་བཞེས་དང་། སྐུ་དངོས་ཀྱི་གདུལ་བྱའི་ལྷག་མ་གང་བཏུལ་དང་། གསུང་
གི་ཐ་མ་གང་བསྩལ་བཅས་བྲིས།
ལན། བདག་ཅག་གི་སྟོན་པ་སྐུ་དངོས་ཀྱི་གདུལ་བྱ་ཕལ་ཆེར་རྫོགས་པས་ཐ་

202
ཆོས་འབྱུང་ཀུན་བཏུས།
མ་མྱ་ངན་ལས་འདའ་བའི་མཛད་པ་སྟོན་པར་བཞེད་ནས་བསོད་སྙོམས་ཀྱི་ཐ་མ་
སཱ་ལའི་གྲོང་ཁྱེར་དུ་མགར་བའི་བུ་ཙུན་ད་ལས་བཞེས་ནས་དེ་ལ་ཆོས་བསྟན་པ་དང་།
སྐུ་དངོས་ཀྱི་གདུལ་བྱའི་ལྷག་མ་ཀུན་ཏུ་རྒྱུ་རབ་བཟང་དང་དྲི་ཟའི་རྒྱལ་པོ་རབ་དགའ་
གཉིས་འདུལ་དགོས་པར་གཟིགས་ཏེ། དང་པོ། དྲི་ཟར་སྤྲུལ་ནས་པི་ཝང་རྒྱུད་
སྟོང་ཁོག་པ་བཻཌཱུརྱ་ལས་བྱས་པ་ཞིག་བསྣམས་ཏེ་རབ་དགའི་དྲུང་དུ་ཕྱིན་ནས་གླུ་
དབྱངས་འགྲན་ཞིང་རིམ་གྱིས་རྒྱུད་གཅིག་མ་གཏོགས་ཐམས་ཅད་བཅད་ཀྱང་སྒྲ་
གདངས་ཁྱད་མེད་པར་བྱུང་། དེ་ནས་སྟོན་པས་རྒྱུད་གཅིག་པ་དེ་ཡང་བཅད་ནས་
ནམ་མཁའ་ཁོ་ན་ལས་སྒྲ་གདངས་སྔར་ལྟར་བྱུང་བ་ན། རབ་དགའི་ང་རྒྱལ་ཆག་
སྟེ་ངོ་མཚར་སྐྱེས་པ་དང་། སྟོན་པས་སྐུ་དངོས་སུ་བསྟན་པས་དེ་ལ་རབ་དགའ་
དད་ནས་ཕྱག་བྱས་ཏེ་ཆོས་ཉན་པའི་ཕྱིར་འདུག་པ་ལ་ཆོས་བསྟན་ཏེ་བདེན་པ་མཐོང་
ངོ། གཉིས་པ། རྫིང་བུ་དལ་འབབ་ཀྱི་འགྲམ་ན་ཀུན་ཏུ་རྒྱུ་རབ་བཟང་ལོ་བརྒྱ་
དང་ཉི་ཤུ་ལོན་པ་དེས་ཨུ་དུམ་ཝ་རའི་ཚལ་གྱི་མེ་ཏོག་རྙིང་བ་སོགས་སྟོན་པ་མྱ་ངན་
ལས་འདའ་བའི་ལྟས་མང་དུ་མཐོང་བའི་རྐྱེན་གྱིས་སྟོན་པའི་ཞལ་མཇལ་འདོད་ནས།
ཀུན་དགའ་བོ་ལ་ལན་གསུམ་ཞུས་ཀྱང་སྟོན་པའི་སྐུ་དྲུང་དུ་མ་བཏང་བ་སྟོན་པས་
མཁྱེན་ནས་ང་དང་མུ་སྟེགས་ཅན་གཉིས་གཏམ་གླེང་བའི་ཐ་མ་ཡིན་པས་ཐོངས་
ཤིག་གསུངས་ནས་རབ་བཟང་ལ་གཏམ་མང་པོ་མཛད་པས་དེས་བདེན་པ་མཐོང་
སྟེ་དགྲ་བཅོམ་པའི་གོ་འཕང་ཐོབ་བོ། །
མཐར་སྟོན་པའི་ཞལ་ནས་དགེ་སློང་དག་དེ་བཞིན་གཤེགས་པ་མཐོང་བ་ནི་རྙེད་
པར་དཀའ་བས་དེ་བཞིན་གཤེགས་པའི་སྐུ་ལ་ལྟོས་ཤིག དགེ་སློང་དག་རེ་ཞིག་
ཅང་མ་སྨྲ་ཞིག་དང་། འདི་ལྟར་འདུས་བྱས་ཐམས་ཅད་ནི་འཇིག་པའི་ཆོས་ཅན་
ཡིན་ཏེ། དེ་ལ་འདི་ནི་དེ་བཞིན་གཤེགས་པའི་གསུང་གི་ཐ་མ་ཡིན་ནོ། ཞེས་གསུངས་

203 ་ ནང་ཆོས་ཀྱི་སྐོར།
ནས་ཤིང་སཱ་ལ་ཟུང་གི་འགྲམ་དུ་མ་འོངས་པ་ན་བྱང་ཕྱོགས་གངས་རིའི་ལྗོངས་སུ་
རྒྱལ་བསྟན་ཡོངས་རྫོགས་རྒྱ་ཆེར་དར་བར་འགྱུར་རོ་ཞེས་སྟོན་ཕྱིར་དབུ་བྱང་ཕྱོགས་
སུ་བསྟན་ནས་མྱ་ངན་ལས་འདས་སོ། ། །
༣༨༽ དྲི་བ། རྡོ་རྗེ་གདན། ཝ་ར་ཎ་སི། བྱ་རྒོད་ཕུང་པོའི་རི། ལུཝིནི། མཉན་ཡོད།
རྩྭ་མཆོག་གྲོང་བཅས་པར་སངས་རྒྱས་ཀྱིས་མཛད་པ་གང་དང་གང་མཛད་བྲིས།
ལན། ༡ གནས་མཆོག་རྡོ་རྗེ་གདན་དུ་བྱང་ཆུབ་ཤིང་ལ་སྐུ་རྒྱབ་གཏད་དེ་
མངོན་པར་རྫོགས་པར་སངས་རྒྱས་པའི་མཛད་པ་བསྟན། ༢ ཝ་ར་ཎ་སིར་འཁོར་
གྱི་ཐོག་མར་གྱུར་པའི་ལྔ་སྡེ་བཟང་པོ་ལ་ཆུ་སྟོད་ཟླ་བའི་ཚེས་བཞི་ནས་བརྩམས་ཏེ།
བཀའ་དང་པོ་བདེན་བཞིའི་ཆོས་ཀྱི་འཁོར་ལོ་རྒྱ་ཆེར་བསྐོར། ༣ བྱ་རྒོད་ཕུང་
པོའི་རི་ནས་ཕྱོགས་བཅུའི་ཞིང་ཁམས་ཀུན་ནས་འདུས་པའི་ཉན་ཐོས་དང་བྱང་སེམས།
ལྷ་ཀླུ་ལ་སོགས་པའི་གདུལ་བྱ་མཐའ་ཡས་པ་ལ་ཤེར་ཕྱིན་གྱི་མདོ་སྡེ་རིན་པོ་ཆེ་ཡུམ་
རྒྱས་འབྲིང་བསྡུས་གསུམ་མམ་བཀའ་བར་པ་མཚན་ཉིད་མེད་པའི་ཆོས་ཀྱི་འཁོར་
ལོ་བསྐོར། ༤ ལུམྦི་ནིའི་ཚལ་དུ་མ་ཡུམ་སྒྱུ་མ་ལྷ་མཛེས་ཀྱིས་ལྗོན་པའི་དབང་
པོ་ཀཱ་ཞེས་བྱ་བའི་རིན་པོ་ཆེའི་ལྗོན་ཤིང་གི་ཡལ་ག་ལ་ཕྱག་གཡས་པས་འཇུས་ཏེ་
བྱ་མྱང་བྱེད་ཀྱིན་ནམ་མཁར་གཟིགས་པ་ན། རྩིབ་ལོགས་གཡས་པ་ནས་གསེར་
གྱི་མཆོད་སྡོང་ཉིན་བྱེད་འབུམ་བརྒྱའི་མདངས་ལས་གསལ་བ་གློ་བུར་དུ་ཐོན་པ་
བཞིན་སྐུ་བལྟམས་པའི་མཛད་པ་བསྟན། ༥ མཉན་ཡོད་དུ་དཔྱིད་ཟླ་ར་བའི་ཚེས་
གཅིག་ནས་བཅོ་ལྔ་བར་མུ་སྟེགས་སྟོན་པ་རྫོགས་བྱེད་སོགས་དྲུག་བཏུལ་བའི་ཆོ་
འཕྲུལ་གྱི་མཛད་པ་བསྟན་ཏོ། ༦ རྩྭ་མཆོག་གྲོང་ནས་སྐུ་ཚེའི་མཛད་པ་མཐའ་
དག་རྫོགས་ནས་མཐར་མྱ་ངན་ལས་འདས་པའི་ཚུལ་བསྟན་ཏོ། །

ཆོས་འབྱུང་ཀུན་བཏུས། 204
༣༩༽ དྲི་བ། མཛད་པ་བཅུ་གཉིས་ལས་སངས་རྒྱས་ཀྱི་མཛད་པ་དང་བྱང་སེམས་
ཀྱི་མཛད་པ་སོ་སོར་བྲིས་ནས་དེ་གྲུབ་མཐའ་སྨྲ་བ་སུ་དང་སུས་བཞེད་བཅས་གསལ་
བོར་བྲིས།
ལན། མངོན་པར་བྱང་ཆུབ་པ་དང༌། ཆོས་ཀྱི་འཁོར་ལོ་བསྐོར་བ། མྱ་
ངན་ལས་འདས་པའི་མཛད་པ་རྣམས་སངས་རྒྱས་ཀྱི་མཛད་པ་དང་། དགའ་ལྡན་
གྱི་གནས་ནས་འཕོ་བ་དང་། ལྷུམས་སུ་ཞུགས་པ། སྐུ་བལྟམས་པ། བཙུན་མོའི་
འཁོར་གྱིས་རོལ་པ། བཟོ་ཡི་གནས་ལ་མཁས་པར་སྦྱངས་པ། ཁྱིམ་ནས་མངོན་
པར་བྱུང་བ་དང། དཀའ་བ་སྤྱད་པ། བྱང་ཆུབ་སྙིང་པོར་གཤེགས་པ། བདུད་
སྡེ་བཅོམ་པ་རྣམས་ནི་བྱང་སེམས་ཀྱི་མཛད་པར་བྱེ་མདོ་གཉིས་ཀྱིས་བཞེད་པར་
གསུངས་ཤིང་འདིའི་ཚུལ་རྒྱས་པ་<<གྲུབ་མཐའ་རིན་ཆེན་འཕྲེང་བ། » ༡༩
<<དེའི་མཆན་འགྲེལ།>> ༢༡༣ << ལྕང་སྐྱའི་གྲུབ་མཐའ།>> ༦༧ བཅས་
ནས་རྟོགས་དགོས། །
༤༠༽ དྲི་བ། སྟོན་པ་ཤཱཀྱ་ཐུབ་པ་སྐུ་བལྟམས་པ་ནས་མཐར་མྱ་ངན་ལས་འདས་
པའི་བར་གྱི་མཛད་ཆེན་བརྒྱད་བྲིས།
ལན། ༡ བཙུན་མོའི་འཁོར་གྱིས་རོལ་པ་དང་། ༢ བཟོ་ཡི་གནས་ལ་
མཁས་པ། ༣ ཁྱིམ་ནས་མངོན་པར་བྱུང་བ། · དཀའ་བ་སྤྱད་པ། ༥ བྱང་
ཆུབ་སྙིང་པོར་གཤེགས་པ། ༦ བདུད་སྡེ་བཅོམ་པ། ༧ མངོན་པར་བྱང་ཆུབ་
པ། ༨ ཆོས་ཀྱི་འཁོར་ལོ་བསྐོར་བ་བཅས་བརྒྱད་དེ་དགའ་ལྡན་ནས་འཕོ་བ་དང་།
སྐུ་བལྟམས་པ། གཞོན་ནུའི་རོལ་རྩེད། མྱ་ངན་ལས་འདས་པ་བཅས་བཞི་མ་བགྲངས་
པའི་ལྷག་མ་བརྒྱད་པོ་ཡིན་ནམ་སྙམ་ནས་བགྲངས་པ་ཡིན་པས་བརྟག་པར་ཞུ།

205 ནང་ཆོས་ཀྱི་སྐོར། “
༤༡༽ དྲི་བ། སྡེ་སྣོད་ཅེས་པའི་མིང་གི་ཐོགས་དོན་རྣམས་བྲིས།
ལན། སྣོད་ཀྱི་སྐད་དོད་ལ་ལེགས་སྦྱར་སྐད་དུ་པི་ཊ་ཀ་ཞེས་འབྲུ་རིགས་
བྲེ་བཅུ་ཤོང་བའི་ཡུལ་དབུས་ཀྱི་བྲེ་ཆེན་པོ་ཞིག་གི་མིང་ཡིན་པས་འབྲུ་མང་པོ་
ཤོང་ཞིང་འདུ་བའི་སྣོད་ལ་པི་ཊ་ཀ་ཞེས་བརྗོད་པ་བཞིན་དུ། བཅོམ་ལྡན་འདས་
ཀྱི་གསུང་རབ་ཀྱི་ཚིག་དོན་ཐམས་ཅད་དམ། གཏན་ལ་དབབ་པའི་གཞི་ཕུང་
ཁམས་སྐྱེ་མཆེད་ནས་འབྲས་བུ་སངས་རྒྱས་ཀྱི་སྐུ་དང་ཡེ་ཤེས་ཀྱི་བར་གྱི་ཤེས་
བྱའི་དོན་གྱི་སྡེ་སྟེ་ཚོགས་སམ་རིགས་ཐམས་ཅད་འདུས་པའི་ཕྱིར་ན་སྡེ་སྣོད་
ཅེས་པའི་མིང་གིས་བཏགས་པ་ཡིན། རྒྱས་པ་ཤེས་བྱ་ཀུན་ཁྱབ་ཀྱི་སྟོད་ཆ་ ༣༤༣
སོགས་ན་གསལ་བས་དེར་གཟིགས། །
༤༢༽ དྲི་བ། བཀའ་བསྡུ་མཛད་པ་པོ་གཙོ་བོ་རྣམས་ཀྱི་མཚན་དང་། བསྡུ་
བྱའི་བཀའ། དུས་དང་བསྡུ་ཡུལ། བཀའ་བསྡུ་གསུམ་མཛད་ཚུལ་བཅས་རྒྱས་
པར་བྲིས།
ལན། བཀའ་བསྡུ་ལ་ཐེག་པ་ཆེ་ཆུང་གི་ལུགས་གཉིས་ལས། ཐེག་པ་འོག་
མའི་ལུགས་ལ་བཀའ་བསྡུ་དང་པོ་མཛད་མཁན་གཙོ་བོ་དགྲ་བཅོམ་པ་འོད་སྲུངས་
ཆེན་པོ་དང་། ཀུན་དགའ་བོ། ཉེ་བར་འཁོར་བཅས་ཡིན། བཀའ་བསྡུ་གཉིས་
པ་རྣམ་ཐར་བརྒྱད་དང་ལྡན་པའི་དགྲ་བཅོམ་པ་གྲགས་པ་དང་རྣམ་པར་གྲོལ་ཞིང་
མང་དུ་ཐོས་པའི་དགྲ་བཅོམ་པ་བདུན་བརྒྱས་མཛད་པ་ཡིན། བཀའ་བསྡུ་གསུམ་
པ་དགྲ་བཅོམ་པ་རྩིབ་ལོགས་སོགས་དགྲ་བཅོམ་པ་ལྔ་བརྒྱ་དང་། བཙུན་པ་བཞི་
བརྒྱས་མཛད། །
བཀའ་བསྡུ་དང་པོ་མཛད་པའི་སྐབས་ཀྱི་བསྡུ་བྱའི་བཀའ་ནི། སྔོན་བཅོམ་

ཆོས་འབྱུང་ཀུན་བཏུས། 206
ལྡན་འདས་ཞལ་བཞུགས་པའི་སྐབས་ཡུལ་དང་གདུལ་བྱ་མ་ངེས་པ་མང་པོར་མདོ་
སྡེ་དང་། འདུལ་བ། མངོན་པ་བཅས་ཀྱི་ཆོས་སྐོར་ཐོར་བུ་ཐོར་བུ་གསུངས་པ་
རྣམས་མི་བརྗེད་པའི་གཟུངས་ཀྱི་སྤོབས་པ་མངའ་བའི་ཉན་ཐོས་དགྲ་བཅོམ་པ་རྣམས་
ཀྱི་ཐུགས་ན་ཡོད་པ་དག་ཡིན། བཀའ་བསྡུ་གཉིས་པ་དང་གསུམ་པའི་བསྡུ་བྱ་དང་
པོའི་སྐབས་ལྟར་ལུང་གི་སྡེ་སྣོད་བྱེ་བྲག་པ་ཞིག་ངོས་འཛིན་བྱ་རྒྱུ་མེད་ཀྱང། གཉིས་
པའི་སྐབས། སྐབས་དེའི་ཉན་ཐོས་རྣམས་རུང་བ་མ་ཡིན་པའི་གཞི་བཅུར་སྤྱོད་པ་ལ་
དག་ཐེར་དང་། གསུམ་པའི་སྐབས། བྱེ་བྲག་སྨྲ་བའི་སྡེ་བ་རྣམས་ནང་མ་མཐུན་ནས་
བཅོ་བརྒྱད་དུ་གྱེས་པ་སླར་འདུམས་པ་ཡིན་པས་སྐབས་སོ་སོར་བསྟན་པ་ལ་དག་ཐེར་
གྱིས་མི་མཐུན་པ་བསྡུམས་པ་དེ་བསྡུ་བྱར་བཞག་རུང་ངམ་སྙམ་མོད་བརྟག་པར་ཞུ།
བཀའ་བསྡུ་དང་པོ། སྟོན་པ་མྱ་ངན་ལས་འདས་པའི་ཚུལ་བསྟན་པའི་དབྱར་
ཐོག་དེར་ཡུལ་རྒྱལ་པོའི་ཁབ་ཀྱི་རྒྱ་གྲོ་དྷ་ཡི་ཕུག་དང་། གཉིས་པ། སྟོན་པ་འདས་
ནས་ལོ་བརྒྱ་དང་བཅུ་ལོན་པའི་ཚེ་ཡུལ་ཡངས་པ་ཅན་གྱི་ཀུསྨྲ་པུ་རིའི་གཙུག་ལག་
ཁང་དུ་དང་། གསུམ་པ། སྟོན་པ་མྱ་ངན་ལས་འདས་ནས་ལོ་སུམ་བརྒྱ་ན་ཁ་ཆེའི་
ཡུལ་གྱི་ཛལན་དྷ་རའི་དགོན་པའི་ཀུ་པ་ནའི་གཙུག་ལག་ཁང་རྣམས་སུ་མཛད།
བཀའ་བསྡུ་དང་པོ་ནི། རྒྱལ་པོ་མ་སྐྱེས་དགྲས་སྦྱིན་བདག་བྱས་ཏེ་འོད་སྲུངས་
ཆེན་པོ་སོགས་དགེ་སློང་ལྔ་བརྒྱ་རྒྱ་གྲོ་དྷའི་ཕུག་ཏུ་དབྱར་གནས་པར་ཁས་བླངས།
དགེ་སློང་གཞན་ཐམས་ཅད་དགྲ་བཅོམ་པ་ཡིན་ལ་ཀུན་དགའ་བོ་ཁོ་ན་སློབ་པ་རྒྱུན་
ཞུགས་ཡིན་ཕྱིར་ཆགས་བྲལ་དུ་མ་གྱུར་ན་ཆོས་བགྲོ་བའི་འོས་བབ་མེད་པས། འོད་
སྲུངས་ཀྱིས་དེ་ཚུལ་ཇི་ལྟར་འདུལ་དགོས་པར་གཟིགས་ཏེ་ཉེས་པ་བརྒྱད་གླེང་ནས་
དགེ་སློང་མཆོག་འདུས་པ་ལས་ཕྱིར་བསྐྲད་དོ། དེ་ནས་ཀུན་དགའ་བོས་བསམ་
གཏན་མཛད་ནས་དགྲ་བཅོམ་པ་ཐོབ་པས་འོད་སྲུངས་ཆེན་པོ་སོགས་ཀྱིས་ཐོག་མར་

207 
ནང་ཆོས་ཀྱི་སྐོར།
ཀུན་དགའ་བོ་མདོ་སྡེ་སྡུད་པ་པོར་བསྐོས། དགྲ་བཅོམ་པ་ལྔ་བརྒྱའི་སྣམ་སྦྱར་བཏིང་
བའི་ཁྲི་ལ་བཞུགས་ཏེ་སངས་རྒྱས་རྗེས་སུ་དྲན་བཞིན་དུ་ཐལ་མོ་སྦྱར་ཏེ་ཆོས་ཀྱི་སྒྲས་
ཁྱབ་པར་བྱས་ནས། འདི་སྐད་བདག་གིས་ཐོས་པ་དུས་གཅིག་ན་ཞེས་གླེང་གཞི་
ནས་བརྩམས་ཏེ་མདོ་སྡེ་ཐམས་ཅད་རྫོགས་པར་བཤད། དེ་ནས་ཉེ་བར་འཁོར་
འདུལ་བ་སྡུད་པ་པོར་བསྐོས་ཏེ་དེ་ཉིད་སེང་གེའི་ཁྲི་ལ་འཛེགས་པ་ན། འོད་སྲུངས་
ཆེན་པོས་བཅོམ་ལྡན་འདས་ཀྱིས་དང་པོར་བསླབ་པའི་གཞི་གང་དུ་བཅས་དང་། གང་
གི་དོན་དུ། གང་གི་ཕྱིར་ཞེས་སོགས་དྲི་བ་དྲི་ལན་གྱི་སྒོ་ནས་འདུལ་བ་ཡོངས་སུ་
རྫོགས་པ་བསྡུས་སོ། དེ་ནས་འོད་སྲུངས་ཆེན་པོས་རང་ཉིད་མ་བསྐོས་པར་སེང་
ཁྲི་ལ་འཁོད་དེ་ཚེ་དང་ལྡན་པ་དག་མ་མོ་ལྟ་བུ་ཞེས་བྱ་བ་དེ་བདག་ཁོ་ནས་སྨྲ་བར་
བྱ་སྟེ། མ་མོ་ལྟ་བུ་ནི་ཤེས་བྱའི་མཚན་ཉིད་རབ་ཏུ་གསལ་བར་བྱེད་པ་ཡིན་ཏེ། འདི་
ལྟར་དྲན་པ་ཉེ་བར་གཞག་པ་བཞི་དང་། ཞེས་སོགས་བཤད་ནས་དགྲ་བཅོམ་རྣམས་
ཀྱིས་བསྡུ་བ་ཐམས་ཅད་ཕན་ཚུན་ངེས་པར་བྱས་པས་ས་བླའི་ལྷ་རྣམས་ཀྱིས་ཀྱང་
ཆེད་དུ་བརྗོད་ལ་འོག་མིན་གྱི་བར་དུ་ཡུད་ཙམ་གྱིས་གྲགས་ཏེ་བཀའ་བསྡུ་བ་དེ་ལ་
ལྔ་བརྒྱས་ཡང་དག་པར་བསྡུས་པ་ཞེས་གྲགས་སོ།
བཀའ་བསྡུ་གཉིས་པ། སྟོན་པ་མྱ་ངན་ལས་འདས་ནས་ལོ་བརྒྱ་དང་བཅུ་ལོན་
པའི་ཚེ་ཡངས་པ་ཅན་གྱི་དགེ་སློང་རྣམས་ཀྱིས་རུང་བ་མ་ཡིན་པའི་གཞི་བཅུ་སྟེ།
ཧུ་ལུ་ཧུ་ལུ་ཡི་རངས་དང་། །ཀུན་སྤྱོད་སྣོད་དང་ལན་ཚྭ་དང་། །ལམ་དང་སོར་
གཉིས་དཀྲུག་དང་འདིང་། །གསེར་གྱི་རུང་བ་དག་དང་བཅུ། ཞེས་པ་རྣམས་
སྤྱད་ནས་འདིནི་ཆོས་ཡིན། འདུལ་བ་ཡིན། སྟོན་པའི་བསྟན་པ་ཡིན་ནོ་ཞེས་བསྒྲགས་
པ་དེ་དག་སུན་དབྱུང་ཞིང་བསྟན་པའི་དྲི་མ་བསལ་སླད་དུ་རྣམ་ཐར་བརྒྱད་དང་ལྡན་
པའི་དགྲ་བཅོམ་པ་གྲགས་པ་དང་མང་དུ་ཐོས་པའི་དགྲ་བཅོམ་པ་བདུན་བརྒྱ། ཀུསྨྲ་

208
ཆོས་འབྱུང་ཀུན་བཏུས།
པུ་རི་ཞེས་བྱ་བའི་གཙུག་ལག་ཁང་དུ་འདུས་ཏེ་ལི་ཙྪ་བཱིའི་རིགས་ལས་བྱུང་བའི་རྒྱལ་
པོ་དགའ་བྱེད་ཅེས་བྱ་བས་སྦྱིན་བདག་བྱས་ཏེ་དངོས་པོ་བཅུ་བསྒྲགས་ནས། དེ་
དག་མདོ་སྡེ་ལ་མི་འཇུག འདུལ་བ་ལ་མི་སྣང་། ཆོས་ཉིད་ལ་འགལ་བས་དོར་བར་
བྱ་བར་བཅས་ཏེ་མི་རུངས་པར་སྤྱད་པ་རྣམས་བསྙིལ་བས། འདི་ལ་བདུན་བརྒྱས་ཡང་
དག་པར་བརྗོད་པ་ཞེས་གྲགས་ཤིང་ཆ་ཤས་ཀྱི་བསྡུ་བ་མཛད་དོ། །
བཀའ་བསྡུ་གསུམ་པ། སྟོན་པའི་གཏད་རབས་བདུན་སོགས་རྫོགས་པའི་ཕྱིས་
ཤིག་ན་ཡུལ་མ་རུ་ཊའི་ཚོང་དཔོན་གྱི་བུ་ལྷ་ཆེན་པོ་ཞེས་པ་མཚམས་མེད་ཀྱི་ལས་
གསུམ་བྱས་པ་ཞིག་རང་གི་སྡིག་པ་གསང་སྟེ་ཁ་ཆེར་ཕྱིན་ནས་རབ་ཏུ་བྱུང་། སྡེ་
སྣོད་གསུམ་ག་བྱང་བར་ཤེས་ནས་དབེན་པར་ཏིང་ངེ་འཛིན་ལ་བརྩོན་པ་ན་བདུད་
ཀྱིས་བྱིན་གྱིས་བརླབས་ཏེ་དགྲ་བཅོམ་པར་གྲགས་ཤིང་རྙེད་བཀུར་དང་གྲགས་པ་
འཕེལ་ནས་འཁོར་མང་པོ་དང་བཅས་གཙུག་ལག་ཁང་འདམ་བུ་ཅན་དུ་འོང་བ་ན་
དགེ་སློང་རྣམས་ཀྱིས་སོ་ཐར་གྱི་མདོ་རེས་མོས་སུ་འདོན་ཚེ། ལྷ་ཆེན་པོས་མདོ་
བཏོན་པའི་མཇུག་ཏུ། ལྷ་རྣམས་མ་རིག་པ་ཡིས་བསླུས། །ལམ་ནི་སྒྲ་ཡི་རྒྱུན་
ལས་བྱུང་། །ཐེ་ཚོམ་ཅན་རྣམས་གཞན་གྱིས་འཇུག །འདི་ནི་སངས་རྒྱས་བསྟན་
པ་ཡིན། ཞེས་བཏོན་པས་འཕགས་པ་རྣམས་དང་དགེ་སློང་རྒན་པོ་མང་དུ་ཐོས་
པ་དག་གིས་མདོའི་ཚིག་མ་ཡིན་ནོ་ཞེས་བརྗོད་པ་ན། གཞོན་པ་ཕལ་ཆེར་གྱིས་ལྷ་
ཆེན་པོར་གྲོགས་བྱས་ཏེ་བཀའ་ལ་ལོག་པར་བརྟགས་པ་མང་དུ་བྱུང་ནས་རྩོད་པར་
གྱུར་ཏོ། ལྷ་ཆེན་པོ་ཤི་ནས་དེའི་སློབ་མ་བཟང་པོས་ཀྱང་བཀའི་དོན་ལ་བརྒལ་བརྟག་
དང་ཐེ་ཚོམ་གྱི་གནས་མང་པོ་བསྐྱེད་ནས་གཞན་ལ་ལན་གདབ་པ་དང་། མི་ཤེས་
པ། ཡིད་གཉིས་། ཡོངས་སུ་བརྟག་པ། བདག་ཉིད་གསོ་བ་སྟེ་གཞི་ལྔ་ཡོངས་སུ་
བསྒྲགས་པས་དགེ་འདུན་སོ་སོའི་སྐྱེ་བོ་རྣམས་ཐེ་ཚོམ་དང་ཡིད་གཉིས་ཀྱིས་བསྟན་

09
 ནང་ཆོས་ཀྱི་སྐོར།
པ་ལ་མི་མཐུན་པར་ཟང་ཟིང་པོར་གྱུར་ཏེ་མདོ་འདོན་པ་སྣ་ཚོགས་སུ་གྱུར་ཅིང་དགྲ་
བཅོམ་པ་རྣམས་ཀྱིས་ཀྱང་རྩོད་པ་ཞི་བར་བྱེད་མ་བཏུབ། དེའི་རྗེས་སུ་དགེ་སློང་
ཀླུ་ཞེས་བྱ་བས་ཀྱང་གཞི་ལྔ་བསྒྲགས་པས་སླར་ཡང་དགེ་འདུན་པ་རྣམས་རྩོད་པར་
གྱུར་ནས་ཕལ་ཆེན་སྡེ་དང་། ཐམས་ཅད་ཡོད་པར་སྨྲ་བ། གནས་བརྟན་པ། མང་
བཀུར་པ་སྟེ་རྩ་བའི་སྡེ་བཞིར་གྱེས་སོ། ཀླུའི་སློབ་མ་ཡིད་བརྟན་ཅེས་པས་ཀྱང་
གཞི་ལྔ་བསྒྲགས་ཏེ་རྩོད་པ་རྒྱ་ཆེར་བསྐྱེད་པས་རྩ་བའི་སྡེ་བཞི་ཡང་རིམ་གྱིས་སྡེ་
བ་བཅོ་བརྒྱད་དུ་གྱེས། དེ་ལྟར་མྱ་ངན་མེད་ཀྱི་ཚ་བོ་མྱ་ངན་བྲལ་གྱི་བུ་དཔའ་བོའི་
སྡེའི་ཚེ་སྨད་ཙམ་དང་། དེའི་བུ་དཀར་པོ། དེའི་བུ་པདྨ་ཆེན་པོ་གཉིས་ཀྱི་མི་ཚེ་
ཧྲིལ་བོ། ཛ་ལན་དྷ་རའི་རྒྱལ་པོ་ཀ་ནི་ཀའི་ཚེ་སྟོད་ཡན་བཅས་རྒྱལ་པོ་བཞིའི་རིང་
རྩོད་པར་གྱུར་པ་ལ་བརྟེན་ནས་ཕྱི་མའི་ཚེ་སྨད་ཙམ་ན། གྱེས་པ་ཐམས་ཅད་རྒྱལ་
བའི་བཀར་སྒྲུབ་པའི་ཕྱིར་ཁ་ཆེའི་ཡུལ་དུ་ཀུ་པ་ན་བྱ་བའི་དགོན་པར། པུཌ་ཀི་ཀ་
སོགས་དགྲ་བཅོམ་པ་རྣམས་དང་། བྷསུ་མི་ཏྲ་ལ་སོགས་པ་བྱང་སེམས་དང་སོ་
སྐྱེ་པཎྜིཏ་མང་པོ་འདུས་པ་ལ། རྒྱལ་པོ་ཀ་ནི་ཀས་སྦྱིན་བདག་མཛད་ནས་གྱེས་པ་
བཅོ་བརྒྱད་པོ་<< ཀྲི་ཀྲིའི་རྨི་ལམ་ལུང་བསྟན་གྱི་མདོ་>>ལས། རྒྱལ་པོ་ཆེན་པོ་
ཁྱེད་ཀྱིས་རས་ཡུག་གཅིག་མི་བཅོ་བརྒྱད་ཀྱིས་བགོས་ཀྱང་མ་རལ་པ་རྨི་ལམ་དུ་
མཐོང་བ་གང་ཡིན་པ་དེ་ནི་དེ་ཉིད་ཀྱི་བསྟན་པ་སྡེ་བ་བཅོ་བརྒྱད་དུ་གྱེས་པར་གྱུར་
ཀྱང་རྣམ་པར་གྲོལ་བའི་རས་ནི་རལ་པར་བྱ་བར་མི་ནུས་པའི་སྔ་ལྟས་ཡིན་ནོ། ཞེས་
པའི་ལུང་གིས་བཀར་བསྒྲུབས་ཤིང་ཆོས་མངོན་པ་རྣམ་པར་བཤད་པ་དེ་བཀའ་བསྡུ་
གསུམ་པར་གྲགས་སོ། དེ་དག་གི་ཚུལ་རྒྱས་པ་ཤེས་བྱ་ཀུན་ཁྱབ་ཀྱི་སྟོད་ཆ། ༣༧༢
<<ལྡེའུའི་ཆོས་འབྱུང་རྒྱས་པ།>> ༩༧ ཁང་དཀར་ཆོས་འབྱུང་<<དེབ་སྔོན་
གསར་མ། » ༦.༡༣༣ << རྒྱ་བོད་ཡིག་ཚང་ཆེན་མོ།>> ༦༧ <<ཆོས་

ཆོས་འབྱུང་ཀུན་བཏུས། 210
འ+--4， ++
འབྱུང་མཁས་པའི་དགའ་སྟོན།>> ༥༣ <<ཆོས་འབྱུང་དཔག་བསམ་ལྗོན་
བཟང » ༦༨ བཅས་ན་གསལ།
༤༣༽ དྲི་བ། ཀུན་དགའ་བོ་ལ་ཆོས་འཕེལ་བའི་ཕྱིར་བསྟན་པའི་ཉེས་པ་རྣམས་
ངོས་བཟུང་སྟེ། ཀུན་དགའ་བོའི་རྣམ་ཐར་ཕྲིས།
ལན། བཀའ་བསྡུ་དང་པོ་མཛད་པའི་སྐབས་དགེ་སློང་མཆོག་འདུས་པ་ལས་
ཀུན་དགའ་བོ་ཁོ་ན་ཆགས་བྲལ་དུ་མ་གྱུར་པས་ཆོས་བགྲོ་བ་མི་རིགས་པས་དེ་འདུལ་
བའི་ཆེད་འོད་སྲུངས་ཆེན་པོས་ཉེས་པ་བརྒྱད་བསྟན་པ་ཡིན་ཞིང། དེ་དག་ནི།
༡ སྟོན་པས་བུད་མེད་རབ་ཏུ་བྱུང་ན་ཆོས་འདུལ་བ་ཡུན་རིང་དུ་མི་གནས་ཏེ། དཔེར་
ན། འབྲས་ས་ལུ་ཕུན་སུམ་ཚོགས་པའི་ཞིང་ལ་སེར་བ་བབས་ན་མེད་པར་འགྱུར་
བ་བཞིན་དུ་བུད་མེད་རབ་ཏུ་བྱུང་ན་ཆོས་འདུལ་བ་ཡུན་རིང་དུ་གནས་པར་མི་འགྱུར་
ཞེས་སྟོན་པས་མི་བཞེད་བཞིན་དུ་གསོལ་བ་ནན་གྱིས་བཏབ་པ་དང་། ༢ མྱ་ངན་
ལས་མི་འདའ་བར་གསོལ་བ་མ་བཏབ་པ། ༣ དྲི་བའི་ལན་གཞན་དུ་བཏབ་པ།
༩ ན་བཟའ་ཕྲུག་རྐང་པས་བརྫིས་པ། ༥ སྟོན་པར་རྙོག་ཆུ་དྲངས་པ། ༦ ཚུལ་
ཁྲིམས་ཕྲ་མོ་དང་ཕྲན་ཚེགས་དག་འདོད་ན་དགེ་འདུན་གྱི་ཕྱིར་གློད་ལ་བདེ་བ་ལ་
རེག་པར་མནོས་ཤིག་ཅེས་འབྱུང་བ་ན་ཕྲན་ཚེགས་གང་ལགས་མ་ཞུས་པ། ༧ ཁྱིམ་
པ་དང་བུད་མེད་ལ་འདོམས་ཀྱི་སྦ་བ་སྦུབས་སུ་ནུབ་པ་བསྟན་པ། ༨ སྐུ་བུད་མེད་
ལ་བསྟན་པས་མཆི་མས་དྲི་མ་ཅན་དུ་གྱུར་བ་བཅས་ཡིན་ནོ།
སྟོན་པའི་ཉན་ཐོས་ཆེན་པོ་ཀུན་དགའ་བོ་ནི། སྟོན་པ་ཞལ་བཞུགས་པའི་སྐབས་
སྟོན་པའི་དྲུང་དུ་རྒྱུན་ཞུགས་ཀྱིས་མདུན་འདུག་པའི་ཞབས་ཞུ་བསྒྲུབས། སྟོན་པ་
མྱ་ངན་ལས་འདས་པའི་དབྱར་ཐོག་དེར་འོད་སྲུངས་ཆེན་པོས་དགོས་དབང་གིས་

211 ནང་ཆོས་ཀྱི་སྐོར།
ཉེས་པ་བརྒྱད་བགྲངས་ནས་རེ་ཞིག་གནས་ནས་བསྐྲད། དེ་ནས་ཀུན་དགའ་བོ་བྲི་
རྫིའི་གྲོང་དུ་ཕེབས་ནས་བྲི་རྫིའི་བུ་སོགས་སློབ་མ་བསྐྱངས། བྲི་རྫིའི་བུས་མཁན་
པོའི་སེམས་ལ་མངོན་ཤེས་ཀྱིས་བལྟས་ནས་དགྲ་བཅོམ་པའི་གོ་འཕང་ཐོབ་པ་མཐོང་
པས། 
གོའུ་ཏ་མ་ཁྱེད་བག་མེད་མ་མཛད་པར་ཤིང་དྲུང་བསྟེན་ནས་བསམ་གཏན་
མཛོད་ཅིག་དང་། རིང་པོར་མ་ཐོགས་པར་ཞི་བའི་གནས་ཐོབ་པར་འགྱུར་རོ། ཞུས་
པ་ལྟར་ཉིན་མོ་དང་མཚན་མོའི་ཐུན་དང་པོ་ལ་འཆག་པ་དང་འདུག་པས་སེམས་ཀྱི་
སྒྲིབ་པ་སྦྱངས་ཏེ། གུང་ཐུན་ལ་གཙུག་ལག་ཁང་གི་ཕྱི་རོལ་ཏུ་རྐང་པ་བཀྲུས་ནས་
ནང་དུ་གློ་གཡས་པ་ཕབ་སྟེ་སྔས་ལ་དབུ་བཞག་པའི་ཚེ་དགྲ་བཅོམ་པའི་གོ་འཕང་
ཐོབ་བོ། 
དེ་རྗེས་བཀའ་བསྡུ་དང་པོ་མཛད་སྐབས་འོད་སྲུངས་ཆེན་པོས་མདོ་སྡེ་
སྡུད་པ་པོར་བསྐོས་པས་མདོ་སྡེའི་སྡེ་སྣོད་ཇི་སྙེད་ཅིག་ཡོད་པ་རྣམས་ཚིག་གཅིག་
ཀྱང་ཆད་ལྷག་མེད་པར་བློ་ལས་བཏོན་ཏེ་མདོ་སྡེའི་སྡེ་སྣོད་རྣམས་བསྡུས། འོད་
སྲུངས་ཆེན་པོ་མྱ་ངན་འདའ་ཁར་བསྟན་པ་ཡོངས་རྫོགས་ཀུན་དགའ་བོ་ལ་གཏད་
ནས་ལོ་མང་ཙམ་སོང་བ་ན། རྒྱ་གར་ལྷོ་ཕྱོགས་ཀྱི་གྲོང་ཁྱེར་ཀིམ་ལའི་ཕྲེང་བ་ཞེས་
པའི་བྲམ་ཟེ་གནོད་པ་ཅན་དང་རུས་གཅིག་པ་བྱ་བ་སྒྱུ་མའི་རིག་སྔགས་ལ་ཤིན་ཏུ་
མཁས་པ་ཞིག་ཡུལ་དབུས་མ་ག་དྷར་འོངས་ནས། དགེ་སློང་རྣམས་དང་ཆོ་འཕྲུལ་
འགྲན་པར་བྱས་ཏེ། རྒྱལ་པོ་ལ་སོགས་པའི་སྐྱེ་བོ་ཐམས་ཅད་འདུས་པའི་དབུས་
སུ་བྲམ་ཟེ་དེས་སྐྱེད་མོས་ཚལ་ཕུན་སུམ་ཚོགས་པ་ཞིག་སྤྲུལ་པར། འཕགས་པ་
ཀུན་དགའ་བོས་གླང་ཆེན་གཏུམ་པོ་མི་བཟད་པ་མང་པོ་སྤྲུལ་ཏེ་པདྨ་རྣམས་ཟོས
རྫིང་བུ་རྣམས་དཀྲུགས། འཐོར་རླུང་དྲག་པོ་བཏང་སྟེ་ཤིང་རྣམས་བཅག རྡོ་རྗེའི་
ཆར་ཕབ་པས་རྭ་བ་དང་། རི་རྣམས་བཤིག་ནས་ལྷག་མ་མེད་པར་བྱས། དེར་
མ་ཟད་སྐུའི་བཀོད་པ་ལྔ་བརྒྱ་ཙམ་བསྟན་ཏེ། ལ་ལས་འོད་འབྱིན། ལ་ལས་

212
ཆོས་འབྱུང་ཀུན་བཏུས།
། དེར་འདུས་པའི་
ཆར་འབེབས་སོགས་ཆོ་འཕྲུལ་རྣམ་པ་མང་པོ་བསྟན་པ་ན
སྐྱེ་བོ་རྣམས་དད་པར་གྱུར་ཏེ་ཞག་བདུན་གྱི་ཁོངས་སུ་བྲམ་ཟེ་རུས་གཅིག་པ་
སོགས་སྐྱེ་བོ་དུ་མ་བདེན་པ་ལ་བཀོད་དོ། རྒྱལ་བྱེད་ཚལ་དུ་བཞུགས་ཚེ་ཁྱིམ་
བདག་ཤ་ནའི་གོས་ཅན་རྒྱ་མཚོར་རིན་པོ་ཆེ་ལེན་དུ་ཕྱིན་པ་ཕྱིར་འཁོར་བའི་དུས་
། དགྲ་
སྟོན་བྱས་པར་ཆོས་བསྟན་ནས་རབ་ཏུ་བྱུང་ཞིང་བསྙེན་པར་རྫོགས་པས
བཅོམ་པ་ཐོབ་སྟེ་བསྟན་པ་དེ་ལ་གཏད་དོ། ཁྱེད་ཀྱིས་ཀྱང་གྲོང་ཁྱེར་བཅོམ་
བརླག་གི་སྤོས་ཚོང་སྦས་པའི་བུ་ཉེར་སྦས་ལ་བསྟན་པ་གཏོད་ཅིག་གསུངས་ནས
ཆུ་བོ་གངྒའི་འགྲམ་དུ་བྱོན་ནས་མྱ་ངན་ལས་འདས་སོ
།བསྟན་པའི་གཏད་རབས་བདུན་བྱུང་ཚུལ་རྒྱས་པར་བྲིས
༤༩༽ དྲི་བ། 
བདག་ཅག་གི་སྟོན་པ་ཐུགས་རྗེ་ཅན་དེ་ཉིད་ཞིང་འདིར་བྱོན་ནས་གདུལ་
ལན། 
བྱ་ཉན་ཐོས་ཀྱི་རིགས་ཅན་དང་། རང་རྒྱལ་གྱི་རིགས་ཅན། ཐེག་ཆེན་གྱི་རིགས་
ཅན་གསུམ་གྱི་འགྲོ་བ་བགྲང་ལས་འདས་པ་ཞིག་གནས་སྐབས་དང་མཐར་ཐུག་གི་
གོ་འཕང་ལ་སྦྱོར་བར་མཛད་དེ་མཐར་མྱ་ངན་ལས་འདའ་བར་བཞེད་པ་ན་ཉན་ཐོས་
འོད་སྲུངས་ལ་བསྟན་པ་གཏད་ཅིང་། འོད་སྲུངས་ནས་རིམ་པར་བྱོན་པའི་གཏད་
རབས་བདུན་ནི། འདི་དག་སྟེ།
ཉན་ཐོས་ཆེན་པོ་འོད་སྲུངས་ལ་སྟོན་པ་རང་ཉིད་འདའ་ཁ་བསྟན་པ་གཏད་
༡ 
དེ་རང་ཉིད་ཀྱི་རྒྱལ་ཚབ་ཏུ་དབང་བསྐུར་བར་མཛད། འོད་སྲུངས་ཆེན་པོས་བཀའ་
བསྡུ་སོགས་བསྟན་པའི་བྱ་བ་མང་པོ་མཛད་ནས། མཐར་མྱ་ངན་ལས་འདའ་བའི་
དུས་ལ་བབ་པ་གཟིགས་པ་ན་བསྟན་པ་ཡོངས་རྫོགས་ཀུན་དགའ་བོ་ལ་གཏད་དེ
། ལྷོ་
ཁྱེད་ཀྱིས་ཀྱང་མཐར་ཤ་ནའི་གོས་ཅན་ལ་བསྟན་པ་གཏོད་ཅིག་གསུངས་ནས

213 ནང་ཆོས་ཀྱི་སྐོར།
ཕྱོགས་ཀྱི་རི་བོ་བྱ་རྐང་ཅན་ཞེས་བྱ་བ་རི་གསུམ་འདུས་པའི་དབུས་སུ་བྱོན་ནས་རྫུ་
འཕྲུལ་སྣ་ཚོགས་བསྟན་ཏེ། རྩྭའི་གདན་ལ་སྐྱིལ་ཀྲུང་བཅས། བཅོམ་ལྡན་འདས་
ཀྱིས་གནང་བའི་ཕྱག་བདར་ཁྲོད་ཀྱི་སྣམ་སྦྱར་བཞེས་ཏེ་བྱམས་མགོན་འཇིག་རྟེན་
དུ་བྱོན་ནས་ཆོས་འཁོར་མ་བསྐོར་བར་དུ་པུར་མི་འཇིག་པར་བྱིན་གྱིས་བརླབས་
ཏེ་མྱ་ངན་ལས་འདས་སོ། །
༢ འཕགས་པ་ཀུན་དགའ་བོས་བྲམ་ཟེ་གནོད་པ་ཅན་དང་རུས་གཅིག་པ་གཉིས་
བཏུལ་ནས་རྒྱལ་བྱེད་ཚལ་དུ་བཞུགས་སྐབས་ཁྱིམ་བདག་ཤ་ནའི་གོས་ཅན་རྒྱ་མཚོར་
རིན་པོ་ཆེ་ལེན་དུ་སོང་ནས་ཕྱིར་འཁོར་ཏེ་མི་རྣམས་ལ་བཅོམ་ལྡན་འདས་གང་དུ་
བཞུགས་ལོ་ལྔའི་དུས་སྟོན་བྱའོ། ཞེས་དྲིས་པར་མྱ་ངན་ལས་འདས་པ་ཐོས་པས་
བརྒྱལ་བར་གྱུར། སངས་པ་ན་ད་སུ་བཞུགས་དྲིས་པར་ཀུན་དགའ་བོ་བཞུགས་
ཞེས་པར། ཀུན་དགའ་བོ་དང་དགེ་འདུན་པ་རྣམས་སྤྱན་དྲངས་ནས་ལོ་ལྔའི་དུས་
སྟོན་བྱས། ཀུན་དགའ་བོས་ཤ་ནའི་གོས་ཅན་རབ་ཏུ་བྱུང་ཞིང་བསྙེན་པར་རྫོགས་
ནས་སྡེ་སྣོད་ལ་མཁས་པར་གྱུར་ཅིང་དགྲ་བཅོམ་པའི་གོ་འཕང་བརྙེས། དེ་ནས་
འཕགས་པ་ཀུན་དགའ་བོས་ཤ་ནའི་གོས་ཅན་ལ་བསྟན་པ་གཏད་དེ་ཁྱེད་ཀྱིས་གྲོང་
ཁྱེར་བཅོམ་བརླག་གི་སྤོས་ཚོང་སྦས་པའི་བུ་ཉེར་སྦས་ལ་བསྟན་པ་གཏོད་ཅིག དེ་
ནི་མཚན་མེད་པའི་སངས་རྒྱས་སུ་དེ་བཞིན་གཤེགས་པས་ལུང་བསྟན་ཏོ། ཞེས་
གསུངས་ནས་ཆུ་བོ་གངྒའི་འགྲམ་དུ་མྱ་ངན་ལས་འདས་སོ། །
༣ དགྲ་བཅོམ་པ་ཤ་ནའི་གོས་ཅན་གྱིས་གྲོང་ཁྱེར་ཆེན་པོ་དྲུག་ན་གནས་པའི་
འཁོར་རྣམ་བཞི་བསྐྱངས་ནས་ཆོས་བསྟན་པས་དགྲ་བཅོམ་པ་ཁྲི་ཕྲག་དང་། བདེན་
པ་མཐོང་བ་འབུམ་ཙམ་བྱུང་བར་གྲགས་ཤིང་། སྤོས་ཚོང་སྦས་པའི་བུ་ཉེར་སྦས་
རབ་ཏུ་བྱུང་ནས་བསྟན་པ་གཏད་དོ

24
ཆོས་འབྱུང་ཀུན་བཏུས།
༤ སྟོན་པས་ང་མྱ་ངན་ལས་འདས་ནས་ལོ་བརྒྱ་ན་མཚན་མེད་པའི་སངས་
རྒྱས་ཀྱིས་སངས་རྒྱས་ཀྱི་བྱ་བ་བྱེད་དོ་ཞེས་ལུང་བསྟན་པ་འཕགས་པ་ཉེར་སྦས་ཀྱིས་
བདུད་སྡིག་ཅན་རྫུ་འཕྲུལ་གྱིས་བཏུལ། གར་མཁན་དཔའ་བོའི་གཙུག་ལག་ཁང་
དུ་བཞུགས་ཤིང་ཆོས་བསྟན་པས་སློབ་མ་དགྲ་བཅོམ་ཐོབ་པ་རེ་རེ་བྱུང་ཚེ། ཕུག་
པ་སྲིད་དུ་ཁྲུ་བཅོ་བརྒྱད་ཡོད་པ། རྒྱར་ཁྲུ་བཅུ་གཉིས་ཡོད་པ། དཔང་དུ་ཁྲུ་དྲུག་
ཡོད་པ་ཞིག་ཏུ་ཤིང་བུ་སོར་བཞི་པ་རེ་འཕངས་པས་དུས་ནམ་ཞིག་ཤིང་བུས་ཕུག་
པ་ཡོངས་རྫོགས་གང་བར་བྱུང་། དེའི་ཚེ་ན་གྲོང་ཁྱེར་འཕགས་རྒྱལ་གྱི་བྲམ་ཟེའི་
བུ་དྷི་ཏི་ཀ་རབ་ཏུ་བྱུང་ནས་དེ་ལ་བསྟན་པ་གཏད་དོ། །
༥ དྷི་ཏི་ཀ་ནས་ཤར་ཕྱོགས་ཀཱ་མ་རུ་པ་ན་བྲམ་ཟེ་སིང་ཧ་འཁོར་ལྔ་བརྒྱ་ལ་
ཉི་མའི་དཀྱིལ་འཁོར་ལས་སྐུ་མངོན་སུམ་བསྟན་པའི་རྫུ་འཕྲུལ་གྱིས་བཏུལ་བ་སོགས་
བསྟན་པའི་བྱ་བ་རབ་ཏུ་མཛད་ནས་ཁྱིམ་བདག་ནག་པོ་ཆེན་པོ་རྒྱ་མཚོའི་གླིང་གི་
འཇིགས་པ་ལས་བསྐྱབས་ཏེ་རབ་ཏུ་བྱུང་ནས་དེ་ལ་བསྟན་པ་གཏད་དོ།
༦ ནག་པོ་ཆེན་པོས་སོ་སྐྱེའི་དགེ་སློང་བདག་ལྟ་ཅན་མང་པོ་ལྟ་བ་དང་པོ་ལ་བཀོད་
ཅིང་། སིངྒ་ལའི་རྒྱལ་པོ་ཁྲི་ལྡན་སེང་གེའི་མཛོད་ཀྱིས་གདན་དྲངས་ཏེ་གླིང་དེར་བསྟན་
པ་རྒྱས་པར་བྱས་ནས་སྐྱ་སེང་གི་རིགས་མཐོང་བ་ཞེས་བྱ་བའི་བུ་ལེགས་མཐོང་ལ་བསྟན་
པ་གཏད་དེ་བྱང་ཕྱོགས་ཀྱི་ཡུལ་ཀུ་ཤ་པ་ན་ཞེས་པར་མྱ་ངན་ལས་འདས་སོ།
༧ ལེགས་མཐོང་ཆེན་པོས་བསྟན་པ་ལ་མི་དད་པའི་བདུད་དང་གནོད་སྦྱིན་
ལྔ་བརྒྱ་བཏུལ། ལྷོ་ཕྱོགས་ཀྱི་རྒྱུད་ཀུན་ཏུ་གཙུག་ལག་ཁང་དང་དགེ་འདུན་གྱི་སྡེས་
ཁྱབ་པར་མཛད། གླིང་ཕྲན་མང་པོར་ཡང་བསྟན་པ་བཙུགས། རྒྱ་ཡུལ་དུའང་
ཆོས་ཅུང་ཟད་དར་བར་མཛད་དོ། དེ་ལྟར་ཉན་ཐོས་འོད་སྲུངས་ཆེན་པོས། ཀུན་
དགའ་བོ་དང་། དེས་ཤ་ནའི་གོས་ཅན། དེས་ཉེར་སྦས། དེས་དྷི་ཏི་ཀ དེས་

215
 ནང་ཆོས་ཀྱི་སྐོར།
ནག་པོ་ཆེན་པོ། དེས་ལེགས་མཐོང་ཆེན་པོར་བསྟན་པ་གཏད་པ་བཅས་རིམ་པར་
གཏད་རབས་བདུན་བྱུང་བ་ཡིན་ནོ། ། །
༤༥༽ དྲི་བ། བསྟན་པའི་གནས་ཚད་ལྔ་བརྒྱ་ཕྲག་བཅུའི་རྩི་སྟངས། དེང་
སྐབས་བསྟན་པའི་གནས་ཚད་ནས་ལོ་དུ་ཙམ་ལྷག་ཡོད་དམ། །
ལན། སྟོན་པ་བཅོམ་ལྡན་འདས་ཀྱི་བསྟན་པ་འཛམ་གླིང་འདིར་མི་ལོ་ལྔ་སྟོང་
གི་བར་དུ་གནས་པ་དེ་ལྔ་བརྒྱ་ཕྲག་བཅུར་ཕྱེ་ན། ལོ་སྟོང་ཕྲག་རེ་རེ་ལ་ཕྱེད་ཕྱེད་
དུ་བཅད་ནས་ལྔ་བརྒྱ་ཕྲག་བཅུར་འགྱུར། དེ་བཅུ་ལེའུའི་ཐོག་བགོས་ན་ཡེ་ཤེས་
ཁོང་ཆུད་ཀྱི་ལེའུ་གསུམ། སྒྲུབ་པའི་ལེའུ་གསུམ། ལུང་གི་ལེའུ་གསུམ། རྟགས་
ཙམ་འཛིན་པའི་ལེའུ་གཅིག་བཅས་ཕྱེ། དང་པོ་གསུམ་ནི། དགྲ་བཅོམ་པའི་ལེའུ་
དང་། ཕྱིར་མི་འོང་བ། རྒྱུན་ཞུགས་ཀྱི་འབྲས་བུ་ཐོབ་པའི་ལེའུ་གསུམ་དང་། གཉིས་
པ་ནི། ལྷག་མཐོང་དང་། ཏིང་ངེ་འཛིན་དང་། ཚུལ་ཁྲིམས་ཀྱི་ལེའུ་གསུམ།
གསུམ་པ་ནི། མངོན་པ་དང་། མདོ་སྡེ། འདུལ་བའི་ལེའུ་གསུམ། བཞི་པ་ནི།
རབ་བྱུང་གི་རྟགས་ཙམ་འཛིན་པ་ལས་ལྟ་སྤྱོད་རྣལ་མ་དང་མི་ལྡན་པའི་ལྔ་བརྒྱ་ཕྲག་
ཐ་མ་སྟེ་རྟགས་ཙམ་འཛིན་པའི་ལེའུ་བཅས་བཅུ་པོ་རེ་རེ་ལ་མི་ལོ་ལྔ་བརྒྱ་རེ་གནས་
པའི་ལྔ་བརྒྱ་ཕྲག་བཅུར་ཕྱེ་བ་ཡིན་ནོ། དེང་སྐབས་བསྟན་པའི་གནས་ཚད་གང་
དུ་སླེབས་པ་ནི། གནས་བརྟན་སྡེ་བའི་ལུགས་ལ་ད་ལྟའི་ཕྱི་ལོ་ ༢༠༠༡ གོང་དུ་
སྟོན་པ་མྱ་ངན་ལས་འདས་ནས་མི་ལོ་ཉིས་སྟོང་ལྔ་བརྒྱ་བཞི་བཅུ་ཞེ་ལྔ་སོང་ཟིན་པས།
ལོ་གྲངས་དེ་བསྟན་པའི་གནས་ཚད་ལ་སྦྱར་ན། དགྲ་བཅོམ་པ། ཕྱིར་མི་འོང་།
རྒྱུན་ཞུགས། ལྷག་མཐོང་། ཏིང་ངེ་འཛིན་གྱི་ལེའུ་བཅས་ལྔ་ལ་མི་ལོ་ལྔ་བརྒྱ་རེ་
བརྩིས་པས་ལོ་ཉིས་སྟོང་ལྔ་བརྒྱ་དང་། དེའི་ཐོག་ཚུལ་ཁྲིམས་ལེའུའི་མགོ་ནས་མི་

216
ཆོས་འབྱུང་ཀུན་བཏུས།
མ་ལས་
ལོ་ཞེ་ལྔ་སོང་ཟིན་པས་ལྷག་མ་ལོ་ཉིས་སྟོང་བཞི་བརྒྱ་ལྔ་བཅུ་ང་ལྔ་ཡོད།
༩༦༽ དྲི་བ། ཁྱིམ་བདག་དཔལ་སྦས་ཀྱི་ལོ་རྒྱུས་དོན་ཚང་གནད་བསྡུས་ཤིག་
དང་། རྒྱལ་སྲས་སེམས་དཔའ་ཆེན་པོའི་རྟོགས་བརྗོད་ཀྱི་སྙིང་དོན་ཚང་བའི་བསྔགས་
ཚིག་ཤོ་ལོ་ཀ་གཉིས་འབྲི་དགོས། །
ལན། སྔོན་གྲོང་ཁྱེར་རྒྱལ་པོའི་ཁབ་ཅེས་བྱ་བ་ན་ཁྱིམ་བདག་དཔལ་སྦས་ཞེས་
འབྱོར་བ་ཤིན་ཏུ་ཆེ་ཡང་། ནོར་ལ་སེར་སྣ་ཆེ་བ། རྒྱུད་གྱོང་བ། ང་རྒྱལ་དང་
ཕྲག་དོག་ཆེ་བ། ཆོས་དང་དགེ་བ་ལ་མི་མོས་པ་ཞིག་ཡོད་པ། ནམ་ཞིག་མུ་སྟེགས་
ཀྱི་སྟོན་པ་གཉེན་གྱི་བུ་དང་འཕྲད་པས། ཁོས་དཔལ་སྦས་ལ་འཇིག་རྟེན་གྱི་བློ་དང་
མཐུན་པའི་གཏམ་སྣ་ཚོགས་བཤད་པས་དགའ་སྟེ་གྲོགས་སུ་གྱུར། ཉིན་ཅིག་སྟོན་
པ་གཉེན་གྱི་བུས་དཔལ་སྦས་ལ་བྱ་རྒོད་ཕུང་པོའི་རིར་དགེ་སློང་ལྔ་བརྒྱའི་འཁོར་
གྱིས་བསྐོར་བའི་དབུས་སུ་བཅོན་ལྡན་འདས་ཞེས་ཡོན་ཏན་ཅི་ཡང་མེད་པར་ཚུལ་
འཆོས་ཁོ་ནས་མགོ་སྐོར་གཏོང་མཁས་པ་ཞིག་ཡོད་པ་དེའི་རྗེས་སུ་མི་ཚང་མ་འབྲངས་
ནས་བཀུར་བསྟི་བྱེད་ཀྱི་འདུག འདི་ནི་ཆུ་སྐྱར་གཡོ་ཅན་གྱིས་གྲོགས་པོར་བརྫུས་
ནས་ཉ་རྣམས་ཟ་བ་དང་འདྲ། འདི་ཁྱེད་ཀྱིས་མེད་པར་བྱེད་ཐུབ་ན་ཁྱེད་ལ་གཏམ་
དང་སྙན་གྲགས་ཐོབ་པའི་ཐབས་བླ་མེད་ཅིག་ཡིན་ཞེས་བཤད་པར། དཔལ་སྦས་
མགུ་ནས་རང་གི་ཁྱིམ་ལ་དོང་ཆེན་པོ་ཞིག་བྲུས་ཏེ་མེ་འབར་བའི་སོལ་བས་བཀང་།
སྟེང་དུ་ཁེབས་ཀྱིས་མི་མངོན་པར་བཟོས། ཟས་ལ་དུག་བཏབ་ནས་བཤམས་ཏེ།
བཅོམ་ལྡན་འདས་འཁོར་བཅས་པ་ཁོ་བོའི་ཁྱིམ་དུ་གསོལ་ཚིགས་ལ་ཕེབས་དགོས་
ཞུས་པར་བཅོམ་ལྡན་འདས་ཀྱིས་ཞལ་འཛུམ་པ་དང་བཅས་ཞལ་གྱིས་བཞེས། དགེ་
བསྙེན་ཞིག་གིས་གཡོ་སྒྱུ་བཤམས་པ་ཤེས་ཏེ་བཅོམ་ལྡན་འདས་འབྱོན་པའི་ལམ་དུ་

217
 ནང་ཆོས་ཀྱི་སྐོར།
ཕྱིན་ནས་ཞབས་ལ་མགོ་བོས་བཏུད་དེ་དཔལ་སྦས་སར་ཕེབས་པ་མི་རིགས་ཞེས་
གསོལ་བར། བཅོམ་ལྡན་འདས་ཀྱིས་སྔོན་ཀཱ་ལིང་ཀའི་རྒྱལ་པོས་རི་དྭགས་གསོད་
ཕྱིར་ནགས་ལ་མེ་རྒྱབ་སྐབས། ང་བྱིའུ་ཏི་ཏི་གཅིག་ཏུ་སྐྱེས་པའི་སེམས་ཀྱི་ནུས་
པས་མེ་འཇོམས་པ་དང་། སྔོན་རི་ཁྲོད་གཅིག་གི་སྔོ་དང་ཤིང་སྣ་བསྐམས་པས་
དྲང་སྲོང་ཞིག་ལྟོགས་སྐོམ་གྱིས་འཆི་ལ་ཉེ་བ་ངའི་སྐྱེ་བའི་རི་བོང་དེས་མཐོང་ནས་
བདག་གི་ལུས་འདི་ཁྱེད་ཀྱིས་ཟས་སུ་མཛོད་ཅིག་ཅེས་མེ་ནང་དུ་མཆོངས་པ་སོགས་
གཞན་དོན་དཀའ་བ་དུ་མ་སྤྱད་པའི་མཐུས་ད་ལྟ་སངས་རྒྱས་པར་གྱུར་པས་མེ་དང་
དུག་གིས་མི་གནོད། ཅེས་གསུངས་ནས་ཕེབས། ཁྱིམ་བདག་དཔལ་སྦས་ཀྱི་བསམ་
པར་ཁོས་ངན་བཤམས་པ་འདི་ཙམ་མི་ཤེས་པའི་ཐམས་ཅད་མཁྱེན་པ་ཞིག་ག་ལ་
ཡོད་བསམ་པ་ན། བཅོམ་ལྡན་འདས་ཀྱི་ཞབས་གཡས་པ་མེ་དོང་དུ་བཞག་པ་ན་
རྫིང་བུར་གྱུར་ཏེ་དཀྱིལ་གྱི་པད་སྡོང་གི་སྟེང་ནས་ཕེབས་པར། ཁྱིམ་བདག་ཁོ་ཡིད་
ཞུམ་ཞིང་འགྱོད་པ་དང་བཅས་རབ་ཏུ་དད་པ་སྐྱེས་ཏེ་ཕྱག་འཚལ་ནས་མཆི་མ་བཏོན།
བདག་རྨོངས་པའི་ཐོག་སྡིག་གྲོགས་ཀྱི་ཁར་ཉན་ནས་ཟས་རྣམས་ལ་དུག་བཏབ་པས་
ངན་ཞེས་རིངས་སྟབས་ཀྱིས་ཞུས་པར། བཅོམ་ལྡན་འདས་ཀྱིས་བཀའ་བསྩལ་པ།
དཔལ་སྦས་ཁྱེད་རང་ཡིད་མུག་མ་བྱེད་ཅིག སྔོན་ཝར་ཎའི་རྒྱལ་པོ་ཚངས་བྱིན་
གྱིས་བཙུན་མོའི་འདོད་པ་བཞིན་བློན་རྣམས་ལ་རྨ་བྱ་གསེར་སྣང་འཛིན་དགོས་པའི་
བཀའ་ཕབ་པར་བློན་རྣམས་ཀྱིས་མ་ཟིན་པས། ཆད་པ་གཅོད་དོགས་ནས་འཇིགས་
སྣང་སྐྱེས་པ་རྨ་བྱས་མཐོང་སྟེ་སྙིང་རྗེ་ནས་ལྷན་དུ་ཕོ་བྲང་ལ་ཕྱིན། ཀུན་ངོ་མཚར་
ནས་རྨ་བྱ་ལ་མཆོད་པ་བྱས། སྐབས་ཤིག་རྒྱལ་པོ་ཡུལ་གཞན་དུ་སོང་ཤུལ་བཙུན་
མོ་འབངས་ཀྱི་སྐྱེས་པ་ཞིག་ལ་ཆགས་ནས་བག་མེད་པར་སྤྱད། ཚུལ་དེ་རྗེས་སུ་
རྨ་བྱས་བཤད་དོགས་ནས་དུག་སྦྱིན་པར་རྨ་བྱ་སྔར་ལས་མདངས་མཛེས་པར་གྱུར་

2i3
ཆོས་འབྱུང་ཀུན་བཏུས།
པ་ན་བཙུན་མོ་འཇིགས་ནས་སྡུག་བསྔལ་གྱིས་ཤིའོ། བདག་གི་སྐྱེ་བ་དུ་མར་ཁྱེད་
ཀྱིས་དུག་སྦྱར་བ་ང་ལ་གནོད་མ་ཐུབ་པས་ད་ལྟ་ག་ལ་ཐུབ། ཅེས་གསུངས་ནས།
དགེ་སློང་དག་ཕན་འདོགས་བྱས་པའི་ལན་དུ་གནོད་པ་བྱུང་ཡང་། ད་དུང་ཕན་
པ་སྒྲུབས་ཤིག གནོད་སེམས་སྤོང་བར་གྱིས་ཤིག ཅེས་བཅོམ་ལྡན་འདས་ཀྱིས་
ཐུགས་བརྩེ་བའི་སྒོ་ནས་ཆོས་བསྟན་པར་མཛད་དོ།
གཞན་ཕན་སེམས་མཆོག་གོམས་པའི་ཟླ་ཤེལ་དཀར། །སྣ་མང་འགྲོ་བའི་མཁའ་
ལ་རྒྱུ་བ་ན། །སྐྱེ་དགུའི་དགའ་བདེ་ཀུ་མུད་ཚལ་ཡངས་པོར། །སྔོན་མེད་མཛེས་
པའི་མཚར་སྡུག་ལྷམ་མེར་རྒོད། །ཚིག་ངན་དུག་མདར་འཇམ་པའི་ལན་གྱིས་རྒོལ།
།གདུག་རྩུབ་སྦྱོར་བ་ཕན་པས་དང་དུ་ལེན། །མུན་ནག་ངན་འཕྲུལ་ཕན་སེམས་སྣང་
བས་བསལ། །རྒྱལ་སྲས་ཆེན་པོའི་མཛད་སྤྱོད་ཨེ་མ་རྨད། <<མདོ་མཛངས་
བླུན།>> ༢༦ <<སྐྱེས་རབས་དཔག་བསམ་འཁྲི་ཤིང་།>> ༤༡ <<སྐྱེས་
རབས་སོ་བཞི་པའི་རྩ་འགྲེལ།>> ༡ བཅས་ལ་གཟིགས།
༤༧༽ དྲི་བ། གསེར་དབྱིག་གི་ཚེ་རབས་སྔ་མའི་ལོ་རྒྱུས་སྙིང་བསྡུས་དང་ངོ་
མཚར་དགོས་པའི་ཁྱད་ཆོས་གང་ཡོད་བཅས་བྲིས། །
ལན། སྔོན་འདས་པའི་བསྐལ་པ་དགུ་བཅུ་རྩ་གཅིག་གི་ཕ་རོལ་ན། སངས་
རྒྱས་གསེར་ཐུབ་ཅེས་བྱ་བ་འཇིག་རྟེན་དུ་བྱོན་ཏེ་དམ་པའི་ཆོས་ཀྱིས་སེམས་ཅན་
གྱི་དོན་མཛད་པ་ནི་བརྗོད་དུ་མེད་ཅིང་དཔག་ཏུ་མེད་དོ། སངས་རྒྱས་དེ་དགེ་འདུན་
དང་བཅས་ནས་ཡུལ་རྒྱུ་ཞིང་གཤེགས་པ་ལས། ཁྱིམ་བདག་རིགས་ཆེ་ཞིང་མཐོ་
བ་འབྱོར་པ་དང་ལོངས་སྤྱོད་དུ་མ་ལྡན་པ་རྣམས་ཀྱིས་ཞལ་ཟས་སྣ་ཚོགས་བཤམས་
ཏེ་སངས་རྒྱས་དང་ཉེ་གནས་འཕགས་པའི་དགེ་འདུན་ལ་མཆོད་པ་བྱས་སོ། དེའི་

2i9
 ནང་ཆོས་ཀྱི་སྐོར།
ཚེ་ན་མི་དབུལ་བོ་ལོངས་སྤྱོད་ཅི་ཡང་མི་བདོག་པ་ཞིག་རྟག་ཏུ་རི་ལ་ཤིང་འཐུ་ཞིང་
འཚོང་ངོ་། ཕྱིས་ཤིང་བཙོངས་པའི་རིན་དུ་དོང་ཙེ་གཉིས་ཤིག་རྙེད་ནས། དབུལ་
བོ་དེས་སངས་རྒྱས་དགེ་འདུན་དང་བཅས་པ་རྒྱལ་པོའི་ཕོ་བྲང་དུ་སྤྱན་དྲངས་
ཏེ་གཤེགས་པ་མཐོང་ནས་རབ་ཏུ་དགའ་མགུ་ཡི་རང་སྟེ། དོང་ཙེ་གཉིས་བདོག་
པ་སངས་རྒྱས་དང་དགེ་འདུན་ལ་ཕུལ་བ་དང་། སངས་རྒྱས་ཀྱིས་དེ་ཐུགས་
བརྩེ་བས་བཞེས་པ་དེས་བསྐལ་པ་དགུ་བཅུ་རྩ་གཅིག་གི་བར་དུ་ལག་ན་གསེར་
གྱི་དོང་རྩེ་རྟག་ཏུ་ཐོགས་པར་གྱུར་ཏེ་ནོར་དང་རིན་པོ་ཆེ་དང་འཚོ་བའི་ལོངས་
སྤྱོད་ཟད་མི་ཤེས་པར་གྱུར་ཏོ། དེའི་དུས་ཀྱི་དབུལ་བོ་འདི་ནི་ད་ལྟའི་དགེ་སློང་
གསེར་དབྱིག་ཅན་འདི་ཡིན་ནོ། ཞེས་བཅོམ་ལྡན་འདས་ཀྱིས་བཀའ་བསྩལ་
ཏོ། ངོ་མཚར་དགོས་པའི་ཁྱད་ཆོས་ཤིག་ལ་སྔོན་ལས་ཀྱི་མཐུས་ལག་པ་གཉིས་
ཁུ་ཚུར་བཅིངས་ཡོད་པ་ཕ་མས་ཕྱེ་ནས་བལྟས་པར་གསེར་གྱི་དོང་རྩེ་རེ་རེ་ཡོད་
པར་མ་ཟད་ཅི་ཙམ་བླངས་ཀྱང་རྫོགས་རྒྱུ་མེད་པར་ཕ་མའི་མཛོད་ཁང་ཡང་དོང་
ཙེས་གང་བར་གྱུར་པས་ངོ་མཚར་ཆེའོ། །
༤༨༽ དྲི་བ། འཕགས་པ་སྒུར་ཆུང་དང་ཁྱིམ་བདག་དཔལ་སྐྱེས་ཀྱིས་ལས་
འབྲས་ཇི་ལྟར་བསགས་ཤིང་མྱངས་ཚུལ་བྲིས།
ལན། མདོ་ལས། ལུས་ཅན་རྣམས་ཀྱི་ལས་རྣམས་ནི། །བསྐལ་པ་བརྒྱར་
ཡང་ཆུད་མི་ཟ། ། ཚོགས་ཤིང་དུས་ལ་བབ་པ་ན། །འབྲས་བུ་སྨིན་པ་ཉིད་དུ་འགྱུར།
ཞེས་གསུངས་པ་ལྟར། འཕགས་པ་སྒུར་ཆུང་དགྲ་བཅོམ་པའི་འབྲས་བུ་ཐོབ་ཀྱང་
བསོད་སྙོམས་མི་རྙེད་ཅིང་། རྙེད་པ་རྣམས་ཀྱང་རྐྱེན་གྱིས་མེད་པར་གྱུར་ནས་
གཤེགས་ཁར་ཐལ་སྐྱོ་བཞེས་ནས་སྐུ་འདས་པ་སྔོན་གྱི་ལས་སྨིན་པ་དང་། སྔོན་

དེབ་ཐེར་དཀར་པོ། 220
ཁྱིམ་བདག་དཔལ་སྐྱེས་སྦྲང་བུའི་སྐྱེ་བ་བླངས་སྐབས་དུད་འགྲོའི་ལྕི་སྦང་སྐམ་པོ་
ཞིག་གི་དྲི་ལ་འཁོར་ནས་བསྡད་པ་ན། ལྕི་སྦང་ཆུས་ཁྱེར་ནས་ཞོར་དུ་མཆོད་རྟེན་
ལ་བསྐོར་བ་འཁོར་བའི་དགེ་བའི་རྒྱུ་ཅུང་ཙམ་བསགས་པའི་མཐུས་ཁྱིམ་བདག་
འབྱོར་པ་ཆེ་བ་ཞིག་ཏུ་གྱུར། །
༤༩༽ དྲི་བ། བསྟན་པའི་དགྲ་ལན་གསུམ་རྐྱེན་གང་གིས་ཇི་ལྟར་བྱུང་བའི་
ཚུལ་རེ་རེ་ནས་གཞུང་བཞིན་རྒྱས་པར་བྲིས།
ལན། བསྟན་པའི་དགྲ་ལན་དང་པོ་ནི། འཕགས་ཡུལ་གྱི་རྒྱལ་པོ་ཙམབདུན་
ཞེས་གྲགས་པའི་དང་པོ་ཨཀྵ་ཙནྡྲའི་བརྒྱུད་པའི་རྒྱལ་པོ་ནེ་མ་ཙནྡས་རྒྱལ་སྲིད་
བསྐྱངས་ནས་མི་རིང་བ་ན། བྲམ་ཟེ་པུ་སྐྱ་མི་ཏྲ་སྟེ་རྒྱལ་བཤེས་ཞེས་བྱ་བ་རྒྱལ་
པོའི་མདུན་ན་འདོན་བྱེད་པ་ཞིག་གིས་ངོ་ལོག་བརྩམས་ཏེ། དེས་རྒྱལ་སྲིད་སྐྱོང་
བའི་ཚེ། བྲམ་ཟེ་དེའི་ཉེ་དུ་རྒན་མོ་ཞིག་དོན་འགའ་ཞིག་ཆེད་དུ་ནཱ་ལེནྡྲར་ཕྱིན་པས།
གཎ་བརྡུངས་པའི་སྒྲ་ལ་ཕཊ་ཊཱ་ཡ་ཞེས་པའི་སྒྲ་བྱུང་། དེ་བྲམ་ཟེ་སྒྲ་མཁན་རྣམས་
ཀྱིས་བརྟགས་པས། མུ་སྟེགས་ངན་པ་རྣམས་ཀྱི་ཀླད་པ་འགེམས་ཞེས་བྱ་བའི་སྒྲར་
འདུག་གོ་ཞེས་དེར་བྲམ་ཟེའི་རྒྱལ་པོ་རྒྱལ་བཤེས་ལ་སོགས་པ་མུ་སྟེགས་རྣམས་ཀྱིས་
དམག་བྱས་ཏེ། ཡུལ་དབུས་ནས་ཛ་ལན་དྷ་རའི་བར་གྱི་གཙུག་ལག་ཁང་མང་པོ་
མེ་ལ་བསྲེགས། དགེ་སློང་མང་དུ་ཐོས་པ་འགའ་རེ་ཡང་བསད། ཕལ་ཆེར་ཡུལ་
གཞན་དུ་བྲོས་པ་ལས་ལོ་ལྔ་ནས་བྱང་ཕྱོགས་སུ་བྲམ་ཟེ་རྒྱལ་གཤེན་དེ་ཤིའོ། དེ་
ལ་སྟོན་པའི་བསྟན་པ་ལོ་ལྔ་བརྒྱ་དང་པོ་ཡར་འཕེལ་བ་དང་། ལྔ་བརྒྱ་གཅིག་འགྲིབ་
པའི་དུས་ཞེས་གསུངས་སོ། དེ་རྗེས་རྒྱལ་པོ་ཕ་ནི་ཙནྡྲས་མ་ག་དྷར་རྒྱལ་སྲིད་བྱེད་
སྐབས། ཤར་ཕྱོགས་བྷངྒ་ལའི་བྱེ་བྲག་གོ་ཊ་ཞེས་བྱ་བར་རྒྱལ་པོ་གོ་ཊ་འཕེལ་བྱེད་

221
 ནང་ཆོས་ཀྱི་སྐོར།
ཅེས་བྱ་བ་ལོངས་སྤྱོད་དང་དབང་ཐང་ཤིན་ཏུ་ཆེ་བར་བྱུང་སྟེ
། དེས་སྔར་གྱི་གཙུག་
ལག་ཁང་ཉམས་པ་ཐམས་ཅད་གསོས། ཆོས་གཞི་རྒྱས་པར་བྱས། གནས་བརྟན་
བསམ་རྫོགས་ཞེས་བྱ་བས་བསྟན་པ་ལ་ཕན་ཆེར་བཏགས་ཏེ་ཉན་ཐོས་སྡེ་སྣོད་རྒྱས་
པར་བྱས། མ་ག་དྷར་ཆོས་གཞི་དྲུག་ཅུ་བཙུགས་སོ། །
བསྟན་པའི་དགྲ་ལན་གཉིས་པ། དེ་ནས་རིང་ཞིག་ལོན་པ་ན་ཡུལ་དབུས་སུ་
རྒྱལ་པོ་དྷརྨ་ཙནྡྲ་ཞེས་བྱ་བས་ཆོས་ཀྱི་བྱ་བ་རྒྱ་ཆེར་མཛད་སྐབས་སྟག་གཟིག་གི་
རྒྱལ་པོ་ཁུ་ནི་མ་མབྷ་ཞེས་བྱ་བ་གཉིས་སྐབས་འགར་འཁྲུག་པ་དང་སྐབས་རེར་
འདུམས་པར་གྱུར་ཏེ། ཕན་ཚུན་གྱི་ཕོ་ཉ་བ་དགེ་སློང་རྙེད་བཀུར་ལ་ཆགས་པ་འགའ་
རེ་བྱས། དེར་སྟག་གཟིག་གི་རྒྱལ་པོས་རྟ་དང་རིན་པོ་ཆེའི་རིགས་དག་ཡུལ་དབུས་
ཀྱི་རྒྱལ་པོ་ལ་སྐྱེས་སུ་བསྐུར་རོ། ཅིག་ཤོས་ཀྱིས་ནི་གླང་པོ་ཆེ་དང་དར་གོས་ཀྱི་
ཁྱད་པར་མང་པོ་སྟག་གཟིག་གི་རྒྱལ་པོ་ལ་བསྐུར་བར་བྱེད་དོ། ལན་གཅིག་ཉི་
འོག་གི་རྒྱལ་པོ་དྷརྨ་ཙནྡྲས་ཟབ་ཆེན་གྱི་གོས་སྲུབས་མེད་པ་ཞིག་སྟག་གཟིག་གི་རྒྱལ་
པོར་བསྐུར་བ་ལ། སྟེས་དབང་གིས་ཐགས་རིས་ལ་སྙིང་གའི་ཐད་དུ་རྐང་རྗེས་འདྲ་
བ་ཞིག་བྱུང་བས་ངན་སྔགས་བྱེད་དོ་སྙམ་ནས་ཐེ་ཚོམ་སྐྱེས། ཡང་ལན་གཅིག་
ཤིང་འབྲས་སྐྱེས་སུ་བསྐུར་བར་འདོད་པ་ལ་བྲམ་ཟེ་ཞིག་གིས་སྔགས་ཀྱི་འཁོར་ལོ་
གྲོ་ག་ལ་བྲིས་པ་མང་པོ་ཞིག་ཉི་འོད་ལ་བཞག་པ་ལས་རླུང་གིས་ཁྱེར་ཏེ། ཀེ་ལའི་
འབྲས་བུ་ཁ་ཕྱེ་བའི་ནང་དུ་སོང་། དེ་ལ་སོགས་པའི་ཤིང་ཏོག་རྣམས་སྒྲོམ་མར་
ཁུས་གང་བའི་ནང་དུ་བཅུག་སྟེ་སྟག་གཟིག་གི་རྒྱལ་པོ་ལ་བསྐུར། ནམ་ཞིག་ན་
ཤིང་ཏོག་གི་ནང་ནས་ངན་སྔགས་ཀྱི་འཁོར་ལོ་བྱུང་བས་ངེས་པར་ངན་སྔགས་བྱེད་
དོ་སྙམ་ནས་ཏུ་རུ་ཥའི་དམག་གིས་མ་ག་དྷའི་ཡུལ་ཀུན་བཅོམ། གཙུག་ལག་ཁང་
མང་པོ་བཤིག 
དཔལ་ནཱ་ལེནྡྲར་ཡང་གནོད་པ་ཆེན་པོ་བྱུང་། རབ་བྱུང་རྣམས་

དེབ་ཐེར་དཀར་པོ། 222
ཐག་རིང་པོར་བྲོས། དེའི་རྗེས་སུ་དྷརྨ་ཙནྡྲ་འདས་ཏེ་དེའི་ཚ་བོ་ཞིག་སྲིད་ལ་ཡོད་
ཀྱང་ཏུ་རུ་ཥའི་གཡོག་ཏུ་གྱུར་པས་དབང་མེད་དོ། དྷརྨ་ཙནྡྲའི་ཞང་པོའི་བུ་ཝ་རཱ་
ཎ་སའི་རྒྱལ་པོ་སངས་རྒྱས་ཕྱོགས་ཞེས་བྱ་བ་ཞིག་ཡོད། དེས་རྒྱ་ནག་གི་ཡུལ་དུ་
མདོ་སྡེ་སྨྲ་བའི་སློབ་དཔོན་འགའ་ཞིག་བརྫངས་པ་ལས། རྒྱ་ཡུལ་གྱི་རྒྱལ་པོས་དྲིན་
ལན་གསེར་མི་ཁུར་བརྒྱ་ལ་སོགས་པ་མི་སྟོང་ཕྲག་བཅུས་ཁུར་བའི་ཡོ་བྱད་བཟང་
པོ་དག་རྒྱལ་པོ་སངས་རྒྱས་ཕྱོགས་ལ་བྱིན་ནོ། ནོར་དེ་དག་གིས་ནུབ་ཕྱོགས་དང་
དབུས་ཀྱི་རྒྱལ་པོ་རྒྱལ་ཕྲན་གཙོ་བོ་དག་མགུ་བར་བྱས་ནས། སྟག་གཟིག་རྒྱལ་
པོ་དང་འཁྲུག་པ་ལས་རྒྱལ་པོ་ཁུ་ནི་མ་མགྷ་ལ་སོགས་པ་སྟག་གཟིག་གི་དཔའ་བོ་ཕལ་
ཆེར་བསད། ཉི་འོག་དང་ནུབ་ཕྱོགས་ཀྱི་རྒྱལ་ཁམས་ཕལ་ཆེར་ལ་རྒྱལ་པོ་སངས་
རྒྱས་ཕྱོགས་ཀྱིས་ལུང་བཏང་ངོ༌། དེས་སྔར་གྱི་ལྷ་ཁང་ཉམས་པ་ཐམས་ཅད་གསོས།
དགེ་འདུན་རྣམས་སྤྱན་དྲངས། དཔལ་ནཱ་ལེནྡྲར་ཆོས་གཞི་བརྒྱད་ཅུ་རྩ་བཞི་བཙུགས་
པ་ལས་རྒྱལ་པོ་རང་གིས་བདུན་ཅུ་རྩ་གཅིག་དང་། གཞན་རྣམས་བཙུན་མོ་དང་
བློན་པོ་རྣམས་ཀྱིས་བཙུགས་པ་ཡིན་ནོ།
བསྟན་པའི་དགྲ་ལན་གསུམ་པ། དཔལ་ནཱ་ལེནྡྲར་རྒྱལ་པོའི་བློན་པ་ཀ་ཀུ་ཏ་
སིངྒ་ཞེས་བྱ་བས་ལྷ་ཁང་ཞིག་བཞེངས་པའི་ཞལ་བསྲོའི་ཚེ། སྐྱེ་བོ་ཐམས་ཅད་ལ་
སྟོན་མོ་ཆེར་བྱས་པ་ལས། མུ་སྟེགས་ཀྱི་གྲུབ་མཐའ་འཛིན་པའི་མུ་ཏོ་བ་གཉིས་
སློང་དུ་ཡོང་བ་ལ་དགེ་ཚུལ་གཏུམ་པོ་རྣམས་ཀྱིས་ཁྲུས་ཆུ་གཏོར། སྒོ་གླེགས་ཀྱི་
བར་དུ་བཙིར། ཁྱི་གཏུམ་པོ་དག་རྦད་པས་དེ་གཉིས་ཤིན་ཏུ་ཁྲོས་ཏེ། གཅིག་གིས་
འཚོ་བ་སྦྱར་ཞིང་། ཅིག་ཤོས་ཀྱིས་ཉི་མ་བསྒྲུབས་པར་བྱས་སོ། སའི་དོང་གཏིང་
རིང་པོར་ཞུགས་ཏེ་ལོ་དགུའི་བར་དུ་བསྒྲུབས་ཀྱང་མ་གྲུབ་པར་ཕྱིར་འོང་བར་

223 
ནང་ཆོས་ཀྱི་སྐོར།
བརྩམས་པས། གྲོགས་པོ་ན་རེ། ཁྱེད་ཀྱིས་སྔགས་གྲུབ་བམ་ཟེར་རོ། མ་གྲུབ་
བྱས་པ་ན། དེ་ན་རེ། ཕྱོགས་ཐམས་ཅད་མུ་གེ་ཉམ་ང་བས་ཁྱབ་པ་ལ་ངས་དཀའ་
སྤྱད་ཇི་སྙེད་ཀྱིས་འཚོ་བ་སྦྱར་ན། ཁྱེད་སྔགས་མ་གྲུབ་པར་ཕྱིར་ནམ་བྱུང་ཚེ། མགོ་
དྲུངས་ནས་གཅོད་དོ་བྱས་ནས། ཆུ་གྲི་རྣོན་པོ་བསྲེལ་བས། དེ་འཇིགས་ཏེ་སླར་
ཡང་ལོ་གསུམ་ལ་བསྒྲུབས་སོ། དེ་ལྟར་ལོ་བཅུ་གཉིས་ན་གྲུབ་ནས། དེས་སྦྱིན་
སྲེག་བྱས་ཏེ་སྦྱིན་སྲེག་གི་ཐལ་བ་ལ་སྔགས་བཟླས་ཏེ་གཏོར་བ་ཙམ་གྱིས་མེ་རང་
འབར་དུ་བྱུང་བས། སངས་རྒྱས་པའི་ཆོས་གཞི་རྟེན་པའི་ལྷ་ཁང་བརྒྱད་ཅུ་རྩ་བཞི་
པོ་ཐམས་ཅད་བསྲེགས། ཁྱད་པར་དུ་དཔལ་ནཱ་ལེནྡྲའི་དྷརྨ་གཉྫ་སྟེ་གསུང་རབ་མཐའ་
དག་བཞུགས་པའི་གཙུག་ལག་ཁང་རཏྠ་སཱ་གཱ་ར། རདྨ་ད་དྷི། རཎྜ་ཀ་ཞེས་བྱ་
བའི་ལྷ་ཁང་ཆེན་པོ་གསུམ་ཡོད་པ་ལ་ཐེག་ཆེན་སྡེ་སྣོད་ཀྱི་པོ་ཏི་ཐམས་ཅད་དེ་ན་
བཞུགས་པ་གསུམ་ཆར་ཡང་ཚིག་གོ། དེའི་རདྨ་ད་དྷི་ཞེས་བྱ་བའི་གཙུག་ལག་ཁང་
དགུ་ཐོག་ཏུ་ཡོད་པའི་ལྷ་ཁང་གི་གླེགས་བམ་འགའ་ཞིག་ལས་ཆུའི་རྒྱུན་བབས་ཏེ་
མེ་བསད། ཆུ་རྒྱུན་ཁྱབ་ཚད་དུ་གླེགས་བམ་རྣམས་མ་ཚིག་གོ ཕྱིས་གླེགས་བམ་
དེ་བླངས་ཏེ་བལྟས་པ་ན་རྒྱུད་སྡེ་ལྔའི་གླེགས་བམ་ཡིན་ཟེར་བ་དང་། ཁ་ཅིག་གསང་
བ་འདུས་པ་ཁོ་ན་ཡིན་ཞེས་ཟེར་རོ། མུ་སྟེགས་བྱེད་དེ་གཉིས་རྒྱལ་པོའི་ཆད་པས་
འཇིགས་ཏེ་བྱང་ཕྱོགས་ཧ་ས་མཱ་ཞེས་བྱ་བའི་ཡུལ་དུ་བྲོས་ཀྱང་སྡིག་པའི་ལས་ཀྱི་
མཐུས་ལུས་ལ་མེ་རང་འབར་བྱུང་ནས་ཤིའོ། དེ་ནས་ཕྱོགས་དང་ཕྱོགས་ཀྱི་དགེ་
སློང་མང་དུ་ཐོས་པ་ཐམས་ཅད་འདུས་ཏེ། བློ་ལ་བཞུགས་པ་དང་། གླེགས་བམ་
དུ་བཞུགས་པ་ཐམས་ཅད་ཡི་གེར་སྤེལ། རྒྱལ་པོ་སངས་རྒྱས་ཕྱོགས་དང་། བྲམ་
ཟེ་ཤདུ་དང་། བྲམ་ཟེ་ཕུར་བུ་དང་། ཁྱིམ་བདག་དད་པ་ཅན་མང་པོས་ལྷ་ཁང་

ཆོས་འབྱུང་ཀུན་བཏུས། 224
མེས་ཚིག་པ་རྣམས་གསོས་སོ། དེ་ལ་ཐེག་པ་ཆེན་པོའི་སྡེ་སྣོད་སྔོན་མིའི་ཡུལ་དུ་
བྱོན་པ་རྣམས་ཆ་བཅོ་ལྔར་བཏང་བའི་ཆ་གཉིས་གཉིས་ཙམ་རེ་དམ་པའི་ཆོས་ཀྱི་
དགྲ་སྔ་མ་གཉིས་ཀྱིས་ཀྱང་ནུབ་ཅིང་། ཆ་གཅིག་ཙམ་དགྲའི་གནོད་པ་ལ་མ་ལྟོས་
པར་ཡང་ནུབ་པ་དང་། ལྷག་མ་ཆ་དགུ་ཙམ་མེའི་དགྲ་བྱུང་བའི་རྐྱེན་གྱིས་ནུབ་
པས་ད་ལྟ་ཆ་གཅིག་ཙམ་ཞིག་ལུས། དེ་ལ་འཕགས་པ་དཀོན་མཆོག་བརྩེགས་པ་
འདུས་པ་སྟོང་ཕྲག་གཅིག་ལས་བཞི་བཅུ་ཞེ་དགུ་ལུས། དེ་བཞིན་དུ་ཕལ་བོ་ཆེ་ལེའུ་
སྟོང་ལས་སུམ་ཅུ་སོ་བརྒྱད་ལུས། འདུས་པ་ཆེན་པོ་དུམ་བུ་སྟོང་ལས་དུམ་བུ་དགུ་
ལུས། ལངྐར་གཤེགས་པ་ལས་དེ་བཞིན་གཤེགས་པའི་སྙིང་པོའི་ལེའུ་ཉི་ཚེ་བ་ལུས་
པ་ལ་སོགས་པས་མཚོན་པའོ། ཞིབ་པར་《རྒྱ་གར་ཆོས་འབྱུང་།>>
༡༠༦.༡༣༡.༡༢༤ <<བོད་སོག་ཆོས་འབྱུང་།>> ༢༩༣ གཉིས་སུ་གསལ།
༥༠༽ དྲི་བ། རྒྱལ་པོ་ཀྲི་ཀྲིའི་རྨི་ལྟས་རྣམས་ཁ་གསལ་བྲིས།
ལན། རྒྱལ་པོ་ཀྲི་ཀྲིའི་རྨི་ལྟས་ནི། སྔོན་སངས་རྒྱས་འོད་སྲུངས་འཇིག་རྟེན་
དུ་བྱོན་པའི་ཚེ་རྒྱལ་པོ་ཀྲི་ཀྲི་ཞེས་ནང་པ་དང་། ཕྱི་རོལ་མུ་སྟེགས་པ་གཉིས་ཀ་
མཆོད་གནས་བྱེད་པ་ཞིག་ཡོད་པ་དེར། རྨི་ལྟས་བཅུ་བྱུང་བ་མུ་སྟེགས་སྟོན་པ་
རྣམས་ལ་དྲིས་པར་རྒྱལ་པོ་གྲོངས་པའམ་གྲོངས་ལ་ཉེ་བས་རྒྱལ་པོ་རང་གི་སྲོག་དང་
འདྲ་བ་ཞིག་གླུད་དུ་གཏོང་དགོས། ཞེས་རྒྱལ་པོའི་བུ་མོ་གསེར་ཕྲེང་ཅན་མུ་སྟེགས་
ལ་མི་མོས་ཤིང་སངས་རྒྱས་ལ་ཤིན་ཏུ་དད་པ་ཞིག་ཡོད་པ་དེར་སྙིང་ནད་བྱ་བར་
བསམས་ནས་སྨྲས་སོ།
དེ་ནས་རྒྱལ་པོ་སྔོན་དང་མི་འདྲ་བར་བཞིན་ལ་མི་སྡུག་པའི་ཉམས་ཤིག་ནམ་
རྒྱུན་ཤར་བ་བུ་མོས་དྲིས་པར་སྔར་གྱི་རྒྱུ་མཚན་རྣམས་གསུངས་པ་ལ། བུ་མོས་

225
 ནང་ཆོས་ཀྱི་སྐོར།
ཡབ་རྒྱལ་པོའི་སྐུ་ཚེ་བརྟན་ཆེད་དུ་བདག་འཆི་སླ་ཡང་ཕྱི་རོལ་མུ་སྟེགས་པ་རྣམས་
ལ་མ་འོངས་མཁྱེན་པའི་མཐུ་མེད་པས། ཡང་དག་པར་རྫོགས་པའི་སངས་རྒྱས་
ཤེས་བྱ་ཐམས་ཅད་མཁྱེན་པ་ལ་ཐོགས་པ་མི་མངའ་བས་འདི་ལ་འདྲི་བར་རིགས་
ཞེས་ཞུས་པར། 
རྒྱལ་པོས་ཀྱང་འཐད་སྙམ་ནས་སངས་རྒྱས་འོད་སྲུངས་ལ་ཞུས་
པར། 
འདི་ནི་རྒྱལ་པོ་འཁོར་བཅས་ལ་ངན་པ་ཅུང་ཟད་ཙམ་ཡང་མེད་ཀྱི
། མ་
འོངས་པར་ཤཱཀྱ་ཐུབ་པའི་བསྟན་པ་ལ་ཉན་ཐོས་རྣམས་ཀྱི་སྤྱོད་ཚུལ་ངན་པ་སྣ་ཚོགས་
འབྱུང་བའི་ལྟས་ཏེ། ༡ 
གླང་པོ་ཆེའི་ལུས་སྐར་ཁུང་ནས་ཐོན་ཀྱང་མཇུག་མ་ཐོགས་
པ་ནི་ཁྱིམ་ནས་ཁྱིམ་མེད་པར་རབ་ཏུ་བྱུང་ཡང་གཙུག་ལག་ཁང་ལ་ཁྱིམ་གྱི་འདུ་
ཤེས་སྤོང་མི་ནུས་པའི་ལྟས་ཡིན། ༢ གླང་པོ་ཆེ་ཐལ་བས་སྤོས་ཀྱི་གླང་པོ་ཆེ་བསྐྲད་
པ་ནི། 
ཚུལ་ཁྲིམས་འཆལ་བའི་དགེ་སློང་གིས་ཚུལ་ཁྲིམས་རྣམ་དག་གི་དགེ་སློང་
སྐྱོད་པའི་ལྟས་ཡིན། ༣ 
མི་གཙང་བས་བསྒོས་པའི་སྤྲེའུས་སྤྲེའུ་གཞན་ལ་མི་གཙང་
བ་བསྐུས་པ་ནི། 
ཚུལ་ཁྲིམས་འཆལ་བས་ཚུལ་ཁྲིམས་དང་ལྡན་པ་ལ་ཉེས་པ་གླེང་
བའི་ལྟས་ཡིན། ༤ 
སྤྲེའུ་གཅིག་གིས་སྤྲེའུའི་ཚོགས་ལ་དབང་བསྐུར་བྱེད་པ་ནི།
མཁན་སློབ་ཀྱི་མཚན་ཉིད་དང་མི་ལྡན་པས་གཞན་གྱི་མཁན་སློབ་བྱེད་པར་འགྱུར་
བའི་ལྟས་ཡིན། ༥ 
ཙན་དན་སྦྲུལ་གྱི་སྙིང་པོ་དང་ཤིང་ཕལ་བ་མགོ་སྙོམས་པ་
ནི། 
སངས་རྒྱས་ཀྱི་བཀའ་དང་མུ་སྟེགས་ཀྱི་གཞུང་མགོ་སྙོམས་པའི་ལྟས་ཡིན
༦ ཕྱེ་བྲེ་གང་དང་མུ་ཏིག་བྲེ་གང་གཉིས་བརྗེ་བ་ནི། ཟང་ཟིང་གི་ཆེད་དུ་ཆོས་
སྟོན་པའི་ལྟས་ཡིན། ༧ 
གཙུག་ལག་ཁང་གི་ཉེ་འཁོར་ན་ཡོད་པའི་མེ་ཏོག་དང་
འབྲས་བུ་རྐུན་པོས་འཁྱེར་བ་ནི། དགེ་འདུན་གྱི་ཡོ་བྱད་ཀྱིས་ཁྱིམ་པ་གསོ་བའི་ལྟས་
ཡིན། ༨ 
གཙང་ཞིང་ཡིད་དུ་འོང་བའི་ཆུས་སྐོམ་པའི་རྗེས་སུ་བསྙེགས་ཀྱང་མི་
འཐུང་བ་ནི། 
ཆོས་ཀྱི་ཚིག་དོན་གྱིས་ཕོངས་པའི་གང་ཟག་ལ་ཆོས་བསྟན་ཀྱང་དོན་

ཆོས་འབྱུང་ཀུན་བཏུས། 226
དུ་མི་གཉེར་བའི་ལྟས་ཡིན། ༩ སྐྱེ་བོ་མང་པོ་སྡེ་རིས་སུ་བཅད་ནས་རྩོད་པ་བྱེད་
པ་ནི། རབ་ཏུ་བྱུང་བ་རྣམས་གྲུབ་མཐའི་དབང་གིས་སྡེ་རིས་སུ་བཅད་ནས་ཆགས་
སྡང་འབྱུང་བའི་ལྟས་ཡིན། ༡༠ རས་ཡུག་མ་ཉམས་པ་གཅིག་མི་བཅོ་བརྒྱད་
ཀྱིས་རྩོད་པ་བྱས་ནས་བགོས་པའི་ཚེ། ཐམས་ཅད་ཀྱིས་རས་ཡུག་མ་ཉམས་པ་
རེ་ཐོབ་ཀྱང་། རྩ་བའི་རས་ཡུག་མ་ཉམས་པར་ཡོད་པ་ནི། ཤཱཀྱ་ཐུབ་པའི་བསྟན་
པ་ལ་སྡེ་བ་བཅོ་བརྒྱད་འབྱུང་ཞིང་། དེ་ཐམས་ཅད་རང་རང་གི་ལྟ་སྤྱོད་དང་མཐུན་
པར་ཉམས་སུ་བླངས་པས་བྱང་ཆུབ་སྒྲུབ་ནུས་ཤིང་། རྩ་བའི་བྱང་ཆུབ་སྒྲུབ་པའི་
ལམ་མ་ཉམས་པར་ཡོད་པའི་སྔ་ལྟས་ཡིན་ནོ་ཞེས་ལུང་བསྟན་པར་མཛད་དོ།
༥༡༽ དྲི་བ། དགྲ་བཅོམ་པ་ཉི་མ་གུང་པ་དང་། འཕགས་པ་ལེགས་མཐོང་གི་
རྣམ་ཐར་རགས་བསྡུས་ཤིག་བྲིས། །
ལན། ཀུན་དགའ་བོ་མྱ་ངན་ལས་འདའ་བར་བཞེད་ནས་གངྒཱའི་འགྲམ་དུ་བྱོན་
པའི་ཚེ། དགྲ་བཅོམ་པ་ཉི་མ་གུང་པ་འཁོར་ལྔ་བརྒྱ་དང་བཅས་དེར་བྱོན་ནས། རབ་
ཏུ་བྱུང་ཞིང་བསྙེན་པར་རྫོགས་པར་གསོལ་བ་ན། ཀུན་དགའ་བོས་ཆུ་དབུས་སུ་
གླིང་ཞིག་སྤྲུལ་ཏེ་ཉི་མའི་གུང་ལ་རབ་ཏུ་བྱུང་ཞིང་བསྙེན་པར་རྫོགས་པས་དེ་མ་ཐག་
ཏུ་དགྲ་བཅོམ་པ་ཐོབ་པས་དགྲ་བཅོམ་ཉི་མ་གུང་པའམ་ཆུ་དབུས་པ་ཞེས་བྱ་བར་
གྱུར། དེས་མཁན་པོ་མྱ་ངན་ལས་མ་འདས་པའི་སྔོན་དུ་བདག་མྱ་ངན་ལས་འདའོ་
སྙམ་དུ་དགོངས་ནས་ཀུན་དགའ་བོ་ལ་ཞུས་པར། ཁྱེད་ཀྱིས་དེ་སྐད་མ་ཟེར་ཞིག
དེ་བཞིན་གཤེགས་པས་ཁ་ཆེ་ནི་བསམ་གཏན་གྱི་གནས་དང་མཐུན་པ་སྟེ། དེར་
དགྲ་བཅོམ་པ་ཉི་མ་གུང་པ་ཞེས་བྱ་བས་སངས་རྒྱས་ཀྱི་བསྟན་པ་སྤེལ་བར་འགྱུར་
རོ། ཞེས་ལུང་བསྟན་ཡོད་པས་ཁྱེད་དེར་སོང་ཞིག་གསུངས། དེར་དགྲ་བཅོམ་

227 
ནང་ཆོས་ཀྱི་སྐོར།
པ་ཉི་མ་གུང་པ་ཝ་ར་ཎ་སིར་བཞུགས་ནས་ཆོས་བསྟན་སྐབས། ཝར་ཎའི་བྲམ་
ཟེ་དང་ཁྱིམ་བདག་རྣམས་སློང་བ་མང་བས་ཡིད་བསུན་ཏེ། དགེ་སློང་འདི་རྣམས་
ལ་བསོད་སྙོམས་བྱ་ཡུལ་གཞན་མེད་དམ་ཟེར་བ་སོགས་ཁ་ཟེར་མང་དུ་བྱུང་བས།
དགྲ་བཅོམ་པ་ཉི་མ་གུང་པ་འཁོར་ཁྲི་ཕྲག་གཅིག་བཅས་ནམ་མཁའི་ལམ་ལ་འཕུར་
ཏེ་བྱང་ཕྱོགས་རི་ཨུ་ཤི་རར་ཕེབས། དེར་ཁྱིམ་བདག་མ་ཛ་ཞེས་པས་དགེ་འདུན་
ཐམས་ཅད་བསྡུས་ཏེ་དུས་སྟོན་ལོ་གཅིག་བྱས་པས་བྱང་ཕྱོགས་སུ་བསྟན་པ་ལྷག་
པར་དར། དེ་ལྟར་རི་ཨུ་ཤི་རར་ལོ་གསུམ་རིང་ཆོས་བསྟན། དེའི་ཚེ་མཉན་ཡོད་
- - གས།
དུ་འཕགས་པ་ཤ་ནའི་གོས་ཅན་བཞུགས།
དེ་ནས་སྔོན་གྱི་ལུང་བསྟན་ལྟར་དགྲ་བཅོམ་ཉི་མ་གུང་པས་རྫུ་འཕྲུལ་གྱིས་ཁ་
ཆེའི་གནས་སུ་བྱོན་ནས་ཀླུ་གནས་པའི་མཚོ་འགྲམ་དུ་བཞུགསཔ་ན། ཀླུའི་རྒྱལ་
པོ་མོ་དུ་ཥར་འཁོར་དང་བཅས་པ་ཤིན་ཏུ་ཁྲོས་ཏེ་རྫི་ཆར་དྲག་པོ་ཕབ་ཀྱང་ཅུང་ཟད་
ཀྱང་གནོད་པར་མ་ནུས་པས་ཀླུ་དངོས་སུ་འོངས་ཏེ། འཕགས་པས་ཅི་བཞེད་ཞུས་
པ་ལ་སྐྱིལ་ཀྲུང་གཅིག་གིས་ཁྱབ་པའི་ཚོད་ཀྱི་ས་གཞི་བྱིན་ཅིག་གསུངས་པ་ལྟར་དེས་
ཀྱང་འབུལ་བར་ཁས་བླངས། དེ་ནས་རྫུ་འཕྲུལ་གྱིས་སྐྱིལ་ཀྲུང་གཅིག་གིས་ཁ་ཆེའི་
ཡུལ་ཐམས་ཅད་ཁྱབ་པར་མཛད་ཅིང་། ཆོ་འཕྲུལ་གྱི་སྒོ་ནས་ཀླུ་རྣམས་བཏུལ།
ཀླུ་རྣམས་ཀྱིས་འཕགས་པའི་ཆོས་གོས་གྲིབ་མས་ནོན་པའི་སར་གུར་གུམ་འབུལ་བར་
ཁས་བླངས་པ་ལ་ཆོས་གོས་ཆེན་པོར་སྤྲུལ་ཏེ། དེའི་གྲིབ་མ་ཕོག་པའི་ཁ་ཆེའི་ཡུལ་
ཐམས་ཅད་གུར་གུམ་གྱིས་ཁྱབ་པར་མཛད་ནས་ཝར་ཎའི་ཆོས་ལ་དད་པའི་བྲམ་
ཟེ་དང་ཁྱིམ་བདག་བརྒྱ་སྟོང་དུ་མ་དང་ལྷན་དུ་ཁ་ཆེའི་ཡུལ་དུ་བཞུགས། དེ་ནས་
རིམ་གྱིས་ཡུལ་སྣ་ཚོགས་ནས་སྐྱེ་བོ་དུ་མ་འོངས་ཏེ་དགྲ་བཅོམ་ཉིད་བཞུགས་སྐབས་
གྲོང་ཁྱེར་ཆེན་པོ་དག་དང་། རྒྱལ་པོའི་ཕོ་བྲང་། གཙུག་ལག་ཁང་བཅུ་གཉིས།

228
ཆོས་འབྱུང་ཀུན་བཏུས།
དགེ་འདུན་གྱི་སྡེ་ཤིན་ཏུ་མང་པོ་བཅས་བྱུང་། དེར་གུར་གུམ་དེ་དག་ཁ་ཆེའི་ལོངས་
སྤྱོད་འཕེལ་བའི་ཁྱད་པར་དུ་བསྟན་ཅིང་། དེ་ན་གནས་པའི་སྐྱེ་བོའི་ཚོགས་ཐམས་
ཅད་བསྟན་པ་ལ་བཙུད་ནས་མྱ་ངན་ལས་འདས་སོ།
གཏད་རབས་བདུན་གྱི་ནང་ནས་བདུན་པ་ལེགས་མཐོང་ནི་ཡུལ་ནུབ་ཕྱོགས་
བྷ་རུཀ་སྒྱུར་སྐྱ་སེང་གི་རིགས་ལས་བྱུང་བའི་རྒྱལ་རིགས་མཐོང་བ་ཞེས་འབྱོར་ལྡན་
ཞིག་ཡོད་པ་དེའི་བུ་ལ་ལེགས་མཐོང་ཟེར། ཆེར་སྐྱེས་པ་ན་བུད་མེད་མཆོག་ལྔ་
བཅུ་དང་། དེ་རེ་རེ་ལ་གཡོག་མོ་ལྔ་ལྔ། དེ་རེ་རེ་ལ་སིལ་སྙན་མ་ལྔ་ལྔ། ཉིན་
རེ་ལ་གསེར་པ་ན་ལྔ་སྟོང་གི་མེ་ཏོག་ལ་ལོངས་སྤྱོད་པ་སོགས་ལྷའི་ལོངས་སྤྱོད་ཅན་
དུས་གཅིག་གི་ཚེ་འཁོར་གྱིས་བསྐོར་ནས་སྐྱེད་མོས་ཚལ་དུ་འཇུག་
ཞིག་ཡོད་པ་དེ། 
དགྲ་བཅོམ་པ་སུ་ཀ་ཡ་ན་ཞེས་པ་འཁོར་དང་བཅས་གྲོང་ཁྱེར་དུ་
པའི་ལམ་དུ། 
ཕེབས་པ་དང་མཇལ་བས་ལྷག་པར་དད་དེ། ཕྱག་བྱས་པ་ལ་ཆོས་བསྟན་པས་ཁོ་
བཞིན་དུ་དགྲ་བཅོམ་པ་ཐོབ། རབ་ཏུ་བྱུང་བར་ཞུས་པས་དགྲ་བཅོམ་པ་ཁྱིམ་ན་
གནས་པ་མི་ལེགས་མོད། འོན་ཀྱང་ཡབ་ལ་གནང་བ་ཞུས་ཤིག་གསུངས། དེས་
ཕ་རབ་ཏུ་ཁྲོས་ཏེ་ལྕགས་སྒྲོག་གིས་འཆིང་
ཀྱང་ཕ་ལ་རབ་ཏུ་བྱུང་བར་ཞུས་པས། 
སྐད་ཅིག་དེར་ནམ་མཁའ་ལ་འཕགས་ཤིང་འོད་ཟེར་སྤྲོ་བ་
བར་བརྩམས་པ་ན། 
ལ་སོགས་པའི་ཆོ་འཕྲུལ་བསྟན་པས་ཡབ་ཤིན་ཏུ་དད་དེ། བུ་ཁྱོད་ཡོན་ཏན་གྱི་ཁྱད་
པར་འདི་ལྟ་བུ་ཐོབ་པས་ད་ནི་རབ་ཏུ་བྱུང་ལ་བདག་ལ་ཡང་བརྩེ་བར་གྱིས་ཤིག་
གསུངས་པ་ལྟར་རབ་ཏུ་བྱུང་ཞིང་ཕ་ལ་ཆོས་བསྟན་པས་ཡབ་རྒྱལ་པོས་ཀྱང་བདེན་
དེ་ནས་འཕགས་པ་ནག་པོ་མྱ་ངན་ལས་འདས་ནས་ལེགས་མཐོང་ཆེན་
པ་མཐོང་། 
པོར་བསྟན་པ་གཏད་དེ་བསྟན་པ་སྐྱོང་བའི་ཚེ། ནུབ་ཕྱོགས་ཀྱི་སིན་དྷུའི་གནས་
ན་གནོད་སྦྱིན་ཏོང་ག་ལ་ཙི་ཞེས་མཐུ་དང་རྫུ་འཕྲུལ་ཆེ་བ་དེས་ཡུལ་དུ་ནད་ཡམས་

ནང་ཆོས་ཀྱི་སྐོར།
གཏོང་ཞིང་། ཡུལ་མི་རྣམས་གཞན་དུ་བྲོས་ཚེ་འཇིགས་པའི་གཟུགས་ཀྱིས་འོངས་
ཏེ་ལམ་བཀག་པ་སོགས་བྱེད་པའི་གདུག་ཅན་དེ་འདུལ་བའི་དུས་ལ་བབ་པ་གཟིགས་
ནས། སིན་དྷུའི་གྲོང་དུ་བསོད་སྙོམས་ལ་ཕེབས། ལྷུང་བཟེད་བཀྲུས་པའི་ཁུ་བ་
དེའི་གནས་སུ་འཕོ་བས་མོ་ཁྲོས་ཏེ། རྡོ་དང་མཚོན་ཆའི་ཆར་ཕབ་པ་ན་ལེགས་མཐོང་
ཆེན་པོ་བྱམས་པའི་ཏིང་ངེ་འཛིན་ལ་སྙོམས་པར་བཞུགས་པས
། མཚོན་ཆ་ཐམས་
ཅད་མེ་ཏོག་གི་ཆར་དུ་གྱུར། དེ་ནས་འཕགས་པས་ཕྱོགས་ཐམས་ཅད་མེས་ཁྱབ་
པར་སྤྲུལ་བས་གནོད་སྦྱིན་མོ་དེ་ཤིན་ཏུ་འཇིགས་ཏེ་འཕགས་པ་ལ་སྐྱབས་སུ་སོང་
བ་ན་ཆོས་བསྟན་ཏེ་བསླབ་པའི་གནས་ལ་བཀོད་དོ། གཞན་ཡང་བསྟན་པ་ལ་མི་
དད་པའི་ཀླུ་དང་གནོད་སྦྱིན་ལྔ་བརྒྱ་ཙམ་བཏུལ་ནས་མྱ་ངན་ལས་འདས་སོ། །
༥༢༽ དྲི་བ། རྗེ་བཙུན་བྱམས་པ་མ་འོངས་པར་འཚང་རྒྱ་ཚུལ་ཇི་ལྟར་
ཡིན་རྒྱས་པར་བྲིས།།
ལན། རྗེ་བཙུན་བྱམས་མགོན་མ་འོངས་པར་འཚང་ཇི་ལྟར་རྒྱ་བའི་ཚུལ་
ནི། ཐོག་མར་སྒྱུ་རྩལ་སྟོན་པ་སོགས་གཞོན་ནུའི་རོལ་རྩེད་མཛད་པས་སྲོག་
ཆགས་གྲངས་མེད་པ་ཞིག་སྨིན་གྲོལ་ལ་བཀོད་ཅིང་ལོ་ཉི་ཁྲིའི་བར་དུ་ཁྱིམ་དུ་
བཞུགས། དེ་ནས་འཚང་རྒྱ་བའི་དུས་ལ་བབ་པ་ན། རྒྱལ་པོ་དུང་གིས་རིན་
པོ་ཆེ་སྣ་ཚོགས་ཀྱིས་བརྒྱན་པའི་མཆོད་སྡོང་སྦོམས་སུ་འདོམ་དྲུག་ཅུ་རྩ་བཞི
འཕང་དུ་འདོམ་སྟོང་ཡོད་པ་ཞིག་བྱམས་པའི་ཡབ་ཚངས་རབ་ལ་ཕུལ་ལོ།
ཚངས་རབ་ཀྱིས་བྲམ་ཟེ་རྣམས་ལ་བྱིན་ནོ། བྲམ་ཟེ་རྣམས་ཀྱིས་དེ་མ་ཐག་བགོས་
པས། རྗེ་བཙུན་བྱམས་པས་མཆོད་སྡོང་དེ་ཉིད་མི་རྟག་པར་དགོངས་ཏེ་ཡབ་
ལ་གནང་བ་གསོལ་ནས་བྲམ་ཟེ་དང་རྒྱལ་བུ་བཞི་སྟོང་བརྒྱད་ཅུ་དང་བཅས་ཏེ་

230
ཆོས་འབྱུང་ཀུན་བཏུས།
རབ་ཏུ་བྱུང་ནས་ཀླུ་ཤིང་ཞེས་པའི་བྱང་ཆུབ་ཀྱི་ཤིང་འཕང་དུ་དཔག་ཚད་ཙམ་
དུ་འཕགས་ཤིང༌། ལོ་འདབ་དང་འབྲས་བུས་མཛེས་པའི་ཡལ་གས་ཁོ་ར་ཁོར་
ཡུག་ཏུ་རྒྱང་གྲགས་དྲུག་གི་བར་ཁེབས་པའི་དྲུང་དུ་འཁོད་དེ་རབ་ཏུ་བྱུང་བའི་
ནུབ་མོ་ཉིད་ལ་མངོན་པར་རྫོགས་པར་འཚང་རྒྱ་བར་མཛད་དོ། ། །
༥༣༽ དྲི་བ། བྱམས་པས་ཐུགས་བསྐྱེད་ཚུལ་མི་འདྲ་བ་བཞི་ཡོད་པ་རྣམས་གང་
དག་ཡིན། དེ་བཞིན་གཤེགས་པ་རིན་ཆེན་སྙིང་པོ་དང་སངས་རྒྱས་རིན་པོ་ཆེའི་
སྙིང་པོ་གཉིས་ངོ་བོ་གཅིག་ཡིན་ནམ་མིན། ཚེ་ལོ་བརྒྱད་ཁྲི་དང་བརྒྱ་པའི་དུས་འདིར་
འབྱོན་པར་སེམས་བསྐྱེད་མཁན་གཉིས་ཀྱི་མཚན་བཅས་ཞིབ་པར་བྲིས།
ལན། རྗེ་བཙུན་བྱམས་མགོན་འདི་ཉིད་ཀྱིས་སྔོན་ཐུགས་ཇི་ལྟར་བསྐྱེད་པའི་
ཚུལ་ནི། སྔོན་བསྐལ་པ་བརྗོད་ཀྱིས་མི་ལོང་བའི་སྔོན་རོལ་ཏུ་འཁོར་བསྒྱུར་རྣམ་
པར་སྣང་བྱེད་ཅེས་བྱ་བར་གྱུར་ཚེ། དེ་བཞིན་གཤེགས་པ་ཐུབ་ཆེན་གྱི་མདུན་དུ་
ཐུགས་བསྐྱེད་པ་དང་། ཡང་བསྐལ་པ་གྲངས་མེད་བསམ་གྱིས་མི་ཁྱབ་པའི་སྔ་རོལ་
ཏུ། འཁོར་བསྒྱུར་གསེར་མདོག་ཅན་ཞེས་པར་གྱུར་དུས། རྫོགས་སངས་གསེར་
བཟང་འོད་དང་། བྱང་སེམས། ཉན་ཐོས་དགེ་འདུན་བཅས་ལ་བསྙེན་བཀུར་
བྱས་ཏེ་བྱང་ཆུབ་མཆོག་ཏུ་ཐུགས་བསྐྱེད། ཡང་རྗེ་བཙུན་བྱམས་མགོན་ཚེ་ལོ་བརྒྱད་
ཁྲི་པའི་དུས་བྲམ་ཟེ་རྒྱ་མཚོའི་རྡུལ་ཞེས་བྱ་བར་གྱུར་ཚེ། དེ་བཞིན་གཤེགས་པ་
རིན་ཆེན་སྙིང་པོའི་མདུན་དུ་ཐུགས་བསྐྱེད། ཡང་སྔོན་བསྐལ་པ་བརྗོད་ཀྱིས་མི་
ལོང་བའི་སྔོན་རོལ་ཏུ། འཁོར་བསྒྱུར་ཡུལ་འཁོར་སྐྱོང་ལ་བུ་སྟོང་ཡོད་པའི་ནང་
ནས་བཞི་པ་སྐ་རགས་ཅན་དུ་གྱུར་ཚེ་དེ་བཞིན་གཤེགས་པ་ཡོན་ཏན་མཐའ་ཡས་
རིན་པོ་ཆེ་སྣ་ཚོགས་བཀོད་པའི་རྒྱལ་པོའི་མདུན་དུ་བྱང་ཆུབ་ཏུ་ཐུགས་བསྐྱེད་པ་

31
 ནང་ཆོས་ཀྱི་སྐོར།
བཅས་སོ།
དེ་བཞིན་གཤེགས་པ་རིན་ཆེན་སྙིང་པོ་དང་། སངས་རྒྱས་རིན་ཆེན་སྙིང་པོ་
གཉིས་ངོ་བོ་གཅིག་ཡིན།
ཚེ་ལོ་བརྒྱ་པའི་དུས་དང་། བརྒྱད་ཁྲི་པའི་དུས་སུ་འབྱོན་པར་སེམས་བསྐྱེད་
མཁན་རྣམ་པ་གཉིས་ནི། རིམ་བཞིན་བདག་ཅག་གི་སྟོན་པ་ཤཱཀྱ་ཐུབ་པ་དང་
རྗེ་བཙུན་བྱམས་མགོན་རྣམས་གཉིས་ཡིན་ལ་དེའི་སྐོར་ཞིབ་པར་<<ལམ་རིམ་
བླ་མ་བརྒྱུད་པའི་རྣམ་ཐར་>>ཤོག་ངོས་ ༦༤ ནས་ ༦༧ བར་གསལ་བས་
དེར་གཟིགས།
༥༤༽ དྲི་བ། 
བྱམས་མགོན་ལོ་གྲངས་ག་ཚོད་ལ་ཁྱིམ་དུ་བཞུགས། རབ་ཏུ་
འབྱུང་རྐྱེན་ཅི་ཡིན། སངས་རྒྱས་མ་ཐག་གསུངས་པའི་ཚིགས་བཅད་དང་། འདུས་
པགསུམ་གྱི་གྲངས་སོགས་མདོ་སྡེབསྐལ་བཟང་ནས་གསུངས་པ་བཞིན་གསལ་བར་བྲིས།
ལན། རྗེ་བཙུན་བྱམས་པ་མགོན་པོ་ལོ་ཉིས་ཁྲིའི་བར་དུ་ཁྱིམ་དུ་བཞུགས། རྐྱེན་
གང་ལ་བརྟེན་ནས་རབ་ཏུ་བྱུང་བའི་ཚུལ་ནི། བྱམས་མགོན་ཉིད་འཚང་རྒྱ་བའི་
དུས་ལ་བབ་པ་ན། རྒྱལ་པོ་དུང་གིས་རིན་པོ་ཆེ་སྣ་ཚོགས་ཀྱིས་བརྒྱན་པའི་མཆོད་
སྡོང་སྦོམས་སུ་འདོམ་དྲུག་ཅུ་རྩ་བཞི། འཕང་དུ་འདོམ་སྟོང་ཡོད་པ་ཞིག་བྱམས་
པའི་ཡབ་ཚངས་རབ་ལ་ཕུལ། ཚངས་རབ་ཀྱིས་བྲམ་ཟེ་རྣམས་ལ་བྱིན། བྲམ་
ཟེ་རྣམས་ཀྱིས་དེ་མ་ཐག་ཏུ་བགོས་སོ། རྗེ་བཙུན་བྱམས་མགོན་གྱིས་མཆོད་སྡོང་
དེ་ཉིད་མི་རྟག་པར་དགོངས་པས་འཁོར་བའི་བྱ་བ་ལ་སྙིང་པོ་མེད་པར་གཟིགས་ནས་
ཁྱིམ་ལས་བྱུང་སྟེ་རབ་ཏུ་བྱུང་ངོ་། སངས་རྒྱས་མ་ཐག་གསུངས་པའི་ཚིགས་བཅད།
ད་ནི་གནས་བཟང་མཆོག་ཐོབ་པས། །ད་གཟོད་གནས་གཞན་མི་འགྲོ་སྟེ། །འཆི་

13
ཆོས་འབྱུང་ཀུན་བཏུས།
བདག་ན་རྒ་ལས་གྲོལ་བས། །ཟབ་མོ་བདུད་རྩིའི་སྒོ་འདི་རྙེད། ཅེས་གསུངས་
སོ། མདོ་སྡེ་བསྐལ་བཟང་ལས་གསུངས་པའི་འདུས་པ་གསུམ་གྱི་གྲངས་ནི། འདུས་
པ་དང་པོ་ལ་ནི། ཉན་ཐོས་དགྲ་བཅོམ་པ་དུང་ཕྱུར་ཕྲག་དགུ་དང་བྱེ་བ་ཕྲག་དྲུག་
གོ། གཉིས་པ་ལ་ནི། དུང་ཕྱུར་ཕྲག་དགུ་དང་བྱེ་བ་ཕྲག་བཞིའོ། གསུམ་པ་ལ་
ནི། དུང་ཕྱུར་ཕྲག་དགུ་དང་བྱེ་བ་ཕྲག་གཉིས་སོ། །
༥༥༽ དྲི་བ། བྱམས་མགོན་གྱི་དབུ་གཙུག་ཏུ་བྱང་ཆུབ་མཆོད་རྟེན་བྱེད་
སྲོལ་རྒྱུ་མཚན་གང་ལ་བརྟེན་ནས་བྱུང་ཚུལ་བྲིས། །
ལན། རྗེ་བཙུན་བྱམས་པ་མགོན་པོས་བཅོམ་ལྡན་འདས་ཤཱཀྱ་ཐུབ་པས་མི་
སྐྱེ་བའི་ཆོས་ལ་བཟོད་པ་བརྙེས་པ་ནས་བཟུང་བཅོམ་ལྡན་འདས་ཤཱཀྱ་ཐུབ་པ་ཉིད་
ཡོངས་འཛིན་དུ་བསྟེན་ནས་དབུའི་གཙུག་ཏུ་འབྲལ་མེད་དུ་བསྒོམས་པས་གདུལ་
བྱ་རྣམས་ཀྱིས་བྱམས་མགོན་གྱི་དབུའི་གཙུག་ཏུ་བྱང་ཆུབ་མཆོད་རྟེན་ཞིག་ཡོད་
པར་མཐོང་། ད་ལྟར་བྱམས་མགོན་གྱི་སྐུ་འབྲི་བཞེངས་སྐབས་དབུའི་གཙུག་ཏུ་
བྱང་ཆུབ་མཆོད་རྟེན་རེ་བཞེངས་སྲོལ་འདི་ཡང་དེ་ལ་བརྟེན་པ་ཡིན། །
༥༦༽ དྲི་བ། བྱམས་མགོན་གཟིགས་པ་གང་ཞིག་གིས་ཁུག་པ་གང་ཞིག་གི་མགོར་
འབྱོན། སྤྲུལ་པས་ཚེ་ལོ་བཅུ་པར་སེམས་ཅན་གྱི་དོན་མཛད་ཚུལ་ཇི་ལྟར་ཡིན།
སྐུ་བལྟམས་མ་ཐག་གསུངས་པའི་ཚིགས་བཅད་ངོས་ཟུངས།
ལན། བྱམས་པ་མགོན་པོས་དུས་ཚེ་ལོ་བརྒྱད་ཁྲི་པའི་འགྲོ་བ་ལ་གཟིགས་ནས་
བར་གྱི་ཁུག་པ་བཅོ་བརྒྱད་ཀྱི་མགོར་འཛམ་བུ་གླིང་པའི་འཇིག་རྟེན་དུ་བྱོན། རྗེ་
བཙུན་བྱམས་པ་མགོན་པོའི་སྤྲུལ་པས་ཚེ་ལོ་བཅུ་པར་སེམས་ཅན་གྱི་དོན་མཛད་

3s
 ནང་ཆོས་ཀྱི་སྐོར།
ཚུལ་ནི། ཐུབ་པའི་བསྟན་པ་ལོ་ལྔ་སྟོང་དུ་གནས་པ་རིམ་གྱིས་རྫོགས་ནས། མཐར་
རྟགས་ཙམ་འཛིན་པའི་ལོ་ལྔ་བརྒྱ་དང་། དེ་ནས་དེ་ཡང་ནུབ་སྟེ་སེམས་ཅན་རྣམས་
ཉོན་མོངས་པའི་དབང་གིས་ཕན་ཚུན་གཅིག་གིས་གཅིག་ལ་འཚེ་ཞིང་སྡིག་པ་ཁོ་ན་
སྤྱོད་པས་བསོད་ནམས་ཇེ་དམན་དུ་སོང་སྟེ་ཚེ་ལོ་ཉི་ཤུ་ནས་ཡང་ནུབ་སྟེ་ཚེ་ལོ་བཅུ་
པ་རིང་མཐའ་བྱེད་པའི་དུས་འབྱུང་ཞིང་། དེ་ནས་མུ་གེའི་བསྐལ་པ། ནད་ཀྱི་
བསྐལ་པ། མཚོན་གྱི་བསྐལ་པ་རྣམས་རིམ་གྱིས་བྱུང་སྟེ་སེམས་ཅན་རྣམས་ཕན་
ཚུན་འཐབ་རྩོད་ཀྱིས་སྡུག་བསྔལ་ཞིང་ཉམ་ཐག་པ་དམྱལ་བར་གནས་པ་ལྟ་བུར་
འགྱུར། དེའི་དུས་སུ་བྱམས་མགོན་གྱི་སྤྲུལ་པས་མགོན་མེད་ཉམ་ཐག་པའི་སེམས་
ཅན་ལ་བརྩེ་བས་གཟིགས་ཏེ་བདེ་སྐྱིད་ཀྱི་གནས་ལ་བཀོད་ཚུལ་སོགས་<<ལམ་རིམ་
བླ་མ་བརྒྱུད་པའི་རྣམ་ཐར་» ༦༩ ནས་ ༧༠ བར་གསལ་བས་དེར་གཟིགས།
སྐུ་བལྟམས་མ་ཐག་གསུངས་པའི་ཚིགས་བཅད་ནི། ང་ཡི་སྐྱེ་བ་ཐ་མ་ནི། །འདི་
ཡིན་ཡང་སྲིད་ཡོད་མ་ཡིན། །ཡང་དང་ཡང་དུ་ཕྱིར་མི་འོང་། །ཟག་མེད་མྱ་ངན་
འདས་པར་འགྲོ། ཞེས་གསུངས་སོ། ། །
༥༧༽ དྲི་བ། རྗེ་བཙུན་འདི་ཉིད་བྱང་སེམས་རང་རྒྱུད་པ་ཡིན་ནམ་སངས་རྒྱས་ཡིན།
ཁོང་མ་འོངས་པར་ཞིང་ཁམས་གང་ཞིག་ཏུ་གང་གི་ངོ་བོར་འཚང་རྒྱ་བའི་ཚུལ་སྟོན
ཞིང་བཀོད་ཀྱི་མདོ་ལས་གསུངས་པའི་མཚན་བརྗོད་པའི་ཕན་ཡོན་ཞིབ་པར་བྲིས
ལན། རྗེ་བཙུན་བྱམས་པ་མགོན་པོ་འདི་ཉིད་ད་ལྟ་སྐྱེ་བ་གཅིག་གིས་ཐོགས་
པའི་བྱང་སེམས་རང་རྒྱུད་པ་དང་། མ་འོངས་པར་ཞིང་འཛམ་བུའི་གླིང་འདིར་
རྒྱལ་བ་བྱམས་པའི་ངོར་འཚང་རྒྱ་བའི་ཚུལ་སྟོན་ཞིང་། ཁོང་གི་གཟུངས་ཁ་
ཏོན་བྱས་ན། དགའ་ལྡན་དུ་སྐྱེ་བ་དང་བྱམས་པས་རྗེས་སུ་འཛིན་པ་སོགསཀྱི་

34
ཆོས་འབྱུང་ཀུན་བཏུས།
ཕན་ཡོན་ཡོད་པ་<<ལམ་རིམ་བླ་མ་བརྒྱུད་པའི་རྣམ་ཐར་» ༧༣ ན་གསལ་
བས་དེར་གཟིགས། །
༥༨༽ དྲི་བ། བྱམས་ཆོས་སྡེ་ལྔའི་གྲངས་འདྲེན་དང་། བརྩམ་པར་སྐུལ་མཁན་
དང་རྩོམ་མཁན་གྱི་མཚན། ཅིའི་ཕྱིར་སྐུལ་བ། དེ་ཉིད་གནས་གང་དུ་ཡི་གེར་
བཀོད་པ། སྐུལ་མཁན་གྱི་རྣམ་ཐར་བཅས་ཁ་གསལ་བྲིས། །
ལན། བྱམས་ཆོས་སྡེ་ལྔ་ནི། ༡ ཤེར་ཕྱིན་མན་ངག་གི་བསྟན་བཅོས་མངོན་
པར་རྟོགས་པའི་རྒྱན་དང་། ༢ མདོ་སྡེ་རྒྱན། ༣ དབུས་མཐའ་རྣམ་འབྱེད། ༤
ཆོས་ཉིད་རྣམ་འབྱེད། ༥ རྒྱུད་བླ་མ་སྟེ་ལྔའོ། །
བརྩམས་པར་སྐུལ་མཁན་ནི་འཕགས་པ་ཐོགས་མེད་དང་། རྩོམ་མཁན་ནི་
རྗེ་བཙུན་བྱམས་པ་མགོན་པོ་སྟེ། ཅིའི་ཕྱིར་རྩོམ་སྐུལ་ཞུས་པ་ནི་རྒྱལ་བའི་བསྟན་
པ་སྤྱི་དང་ཡང་སྒོས་ཐེག་པ་ཆེན་པོའི་བསྟན་པ་སླར་གསོ་དང་དར་སྤེལ་གཏོང་བའི་
ཆེད་དུ་ཡིན། །
ཡི་གེར་བཀོད་པའི་གནས་ནི་ཆོས་ཀྱི་མྱུ་གུའི་དགོན་ཞེས་མ་ག་དྷའི་དབེན་པའི་
ནགས་ཚལ་ཞིག་ཏུ་ཡི་གེར་བཀོད། །
སྐུལ་མཁན་གྱི་རྣམ་ཐར་ནི། དེ་ཡང་འཇམ་དཔལ་རྩ་རྒྱུད་ལས། ང་ནི་མྱ་
ངན་འདས་འོག་ཏུ། །ལོ་ནི་དགུ་བརྒྱ་ལོན་པ་ན། །ཐོགས་མེད་ཅེས་བྱའི་དགེ་སློང་
ནི། །བསྟན་བཅོས་དེ་ནི་དོན་ལ་མཁས། ཞེས་སོགས་གསུངས་པ་ལྟར་བདག་ཅག་
གི་སྟོན་པ་རྩ་མཆོག་གྲོང་དུ་སྐུ་མྱ་ངན་ལས་འདས་པའི་མཛད་པ་བསྟན་ནས་ལོ་དགུ་
བརྒྱ་སོང་བའི་དུས་ཀྱི་ཚེ་རྒྱ་གར་གྱི་ཡུལ་ན་ཉན་ཐོས་ཀྱི་སྡེ་སྣོད་ཤུགས་ཆེར་དར་
ཏེ་ཐེག་པ་དམན་པའི་གྲུབ་མཐའ་སྨྲ་བ་རྣམས་ཀྱིས་ཐེག་ཆེན་རྒྱལ་བའི་བཀའ་མིན་

235
 ནང་ཆོས་ཀྱི་སྐོར།
ནོ་ཞེས་ལོག་པར་བཟུང་སྟེ་ཐེག་པ་ཆེན་པོའི་བསྟན་པ་ཆེས་ཉམས་དམས་པའི་གནས་
སུ་བསྐྱལ་བའི་སྐབས། 
བྲམ་ཟེ་མོ་གསལ་བའི་ཚུལ་ཁྲིམས་ཀྱིས་ཐེག་པ་ཆེན་པོའི་
བསྟན་པ་ཉམས་གསོ་དང་དར་སྤེལ་དུ་གཏོང་བར་དམིགས་ནས་རྒྱལ་རིགས་དང་
བྲམ་ཟེའི་རིགས་སོ་སོར་འདུས་པ་ལས་སྲས་ཐོགས་མེད་དང་དབྱིག་གཉེན་གཉིས་
འཁྲུངས་ཤིང་། 
ཐོགས་མེད་ཀྱིས་རང་ཉིད་བྱམས་མགོན་ལ་དམིགས་བསལ་གྱིས་
འབྲེལ་བ་ཡོད་པར་གཟིགས་ནས་རི་བྱ་རྐང་ཕུག་ཏུ་ལོ་བཅུ་གཉིས་རིང་སྒོ་གསུམ་
གྱི་དཀའ་སྤྱད་དྲག་པོས་བྱམས་མགོན་བསྒྲུབས་པའི་མཐར། བྱམས་མགོན་གྱི་
ཞལ་དངོས་སུ་གཟིགས་ནས་བརྩེ་བས་རྗེས་སུ་བཟུང་སྟེ་དགའ་ལྡན་གྱི་གནས་སུ་
ཁྲིད། 
དེར་བྱམས་ཆོས་སྡེ་ལྔ་གསན་ཏེ་སླར་འཛམ་གླིང་དུ་ཕེབས། ཁོང་གི་ལྟ་
བ་དབུ་མ་ཐལ་འགྱུར་ལ་གནས་ཀྱང་དགོས་དབང་གིས་སེམས་ཙམ་པའི་གྲུབ་མཐའི་
སྲོལ་ཕྱེ། ས་སྡེ་ལྔ་དང་། སྡོམ་རྣམ་གཉིས་སོགས་རྒྱལ་བའི་དགོངས་པ་འགྲེལ་
པའི་བསྟན་བཅོས་མང་པོ་བརྩམས་ནས་ཐེག་པ་ཆེན་པོའི་བསྟན་པ་ཤིན་ཏུ་རྒྱས་པར་
མཛད་དོ། ཁོང་གི་རྣམ་ཐར་རྒྱས་པར་ཤེས་འདོད་ན་<<ལམ་རིམ་བླ་མ་བརྒྱུད་
པའི་རྣམ་ཐར་>>ཤོག་གྲངས། ༧༤ དང་ཁང་དཀར་ཚུལ་ཁྲིམས་སྐལ་བཟང་
གི་དེབ་སྔོན་གསར་མའི་སྟོད་ཆའི་ཤོག་གྲངས། ༡༥༨ <<ཚལ་པའི་དེབ་དམར་
གྱི་མཆན་འགྲེལ་>> ༡༨༥ <<བུ་སྟོན་ཆོས་འབྱུང་>> ༡༥༣ སོགས་སུ་
གཟིགས་ནས་རྟོགས་པར་བྱ་དགོས།
༥༩༽ དྲི་བ། 
རྗེ་བཙུན་འཇམ་དབྱངས་ཀྱིས་ཐུགས་བསྐྱེད་པའི་ཚིགས་བཅད་
དང་། རྒྱལ་པོ་མ་སྐྱེས་དགྲའི་ཉེས་པ་བསལ་ཚུལ། སྟོང་ཉིད་ཀྱི་དོན་གསུངས་
པར་མ་དད་པའི་དགེ་སློང་ཁ་ཅིག་ཐབས་ཀྱིས་བཏུལ་སྐོར་བཅས་བྲིས

6
ཆོས་འབྱུང་ཀུན་བཏུས།
རྗེ་བཙུན་འཇམ་དབྱངས་ཀྱིས་ཐུགས་བསྐྱེད་པའི་སྐབས་སུ་གསུངས་
ལན། 
འཁོར་བ་མཐའ་མ་མེད་པ་ཡི། །སྔོན་གྱི་ཐ་མ་ཇི་སྲིད་
པའི་ཚིགས་བཅད་ནི། 
པ། །དེ་སྲིད་སེམས་ཅན་ཕན་དོན་དུ། །སྤྱོད་པ་དཔག་ཡས་སྤྱད་པར་བྱ། །འཇིག་
བྱང་ཆུབ་མཆོག་ཏུ་སེམས་བསྐྱེད་དོ། །འགྲོ་
རྟེན་མགོན་པོའི་སྤྱན་སྔ་འདིར། །
བ་ཐམས་ཅད་མགྲོན་གཉེར་ཏེ། །དབུལ་ཞིང་ཕོངས་ལས་སྒྲོལ་བར་བྱ། །དེ་རིང་
། །ཕྱོགས་
བདག་གིས་འདོད་ཆགས་སེམས་བསྐྱེད་ན
ཕན་ཆད་གལ་ཏེ་ཡང་། །
། །བྱང་
སངས་རྒྱས་ཐམས་ཅད་བསླུས་པར་འགྱུར
བཅུ་དག་ན་གང་བཞུགས་པའི། །
ཐ་བའི་སེམས་དང་གནོད་སེམས་དང་། །ཕྲག་དོག་
ཆུབ་ནམ་ཞིག་ཐོབ་བར་དུ། །
དང་ནི་སེར་སྣ་ཡང་། །དེ་རིང་ཕྱིན་ཆད་མི་བྱ་འོ། །ཚངས་པའི་སྤྱོད་པ་བདག་
སྡིག་པའི་འདོད་པ་ཡོངས་སུ་བཏང་། །ཚུལ་ཁྲིམས་སྡོམ་དང་དེས་
གིས་སྤྱད། །
པ་ལ། །སངས་རྒྱས་རྗེས་སུ་བསླབ་པར་བྱ། །བདག་ནི་བྱང་ཆུབ་རིངས་ཚུལ་
དུ། །འཚང་རྒྱར་མོས་ཤིང་སྤྲོ་བ་མེད། །ཕྱི་མཐར་ཐུག་གི་བར་དུ་ཡང་། །སེམས་
ཅན་གཅིག་ཕྱིར་སྤྱད་པར་བྱ། །ཚད་མེད་བསམ་གྱིས་མི་ཁྱབ་པའི། །སངས་
། །བདག་
ཕྱོགས་རྣམས་བཅུ་པོ་ཐམས་ཅད་དུ
རྒྱས་ཞིང་ནི་སྦྱང་བར་བྱ། །
བདག་གིས་བདག་ལ་ལུང་བསྟན་ཏེ། །སངས་རྒྱས་
གི་མིང་ནི་ཐོས་པར་བྱ། །
།བདག་དབང་
འགྱུར་བར་དོགས་པ་མེད། །བདག་གི་ལྷག་བསམ་རྣམ་པར་དག 
ལུས་དང་ངག་གི་ལས་རྣམས་ཀྱང་། །རྣམ་པ་ཀུན་
འདི་ན་འདྲེན་པ་རྣམས། །
ཏུ་བདག་གིས་སྦྱང་། ། ཡིད་ཀྱི་ལས་ཀྱང་སྦྱང་བར་བྱ། །མི་དགེའི་ལས་ནི་
ཞེས་གསུངས་སོ། །
སྤྱད་མི་བྱ། 
། གྲོགས་ངན་པའི་བསླུ་བྲིད་འོག་
རྒྱལ་པོ་མ་སྐྱེས་དགྲའི་ཉེས་པ་བསལ་ཚུལ་ནི
རྒྱལ་པོ་མ་སྐྱེས་དགྲས་རང་གི་ཡབ་རྒྱལ་པོ་གཟུགས་ཅན་སྙིང་པོ་
ཏུ་ཚུད་པས། 

ནང་ཆོས་ཀྱི་སྐོར།
བཀྲོངས། སྟོན་པ་ལ་གླང་ཆེན་རྦད། དགེ་འདུན་ཕོ་མོའི་འཚོ་བ་བཅད། དགྲ་
བཅོམ་སེར་སྐྱ་བཟང་མོ་ཆུང་མར་དབང་མེད་དུ་བཀུག་པ་སོགས་ཀྱི་སྡིག་པ་ཆེན་
པོ་བྱས་པར་འགྱོད་དེ། སྟོན་པ་ལ་སྡིག་པ་དང་འགྱོད་པ་བསལ་བར་ཞུས་པས།
སྟོན་པས་རྗེ་བཙུན་འཇམ་དབྱངས་མ་གཏོགས་གཞན་གྱིས་འགྱོད་པ་དང་ཐེ་ཚོམ་
སེལ་བར་མི་ནུས་གསུངས་པས། རྒྱལ་པོས་འཕགས་པ་འཇམ་དཔལ་དང་འོད་སྲུངས་
གཉིས་རྒྱལ་པོའི་ཁབ་ཏུ་གདན་འདྲེན་པར་འདོད་ནས་ཤཱ་རིའི་བུ་ལ། འཕགས་པ་
འཇམ་དཔལ་ལ་འཁོར་དུ་མཆིས་དྲིས་པས། ལྔ་བརྒྱའོ་ཟེར་བ་ལ། རྒྱལ་པོས་
འཕགས་པ་འཇམ་དཔལ་སང་རྒྱལ་པོའི་ཁབ་ཏུ་གདུགས་ཚོད་ལ་གཤེགས་པ་ཅི་
གནང་ཞུས་པས་ཞལ་གྱིས་བཞེས་ནས་དེའི་སྲོད་ལ་ཤར་ཕྱོགས་སུ། དེ་བཞིན་
གཤེགས་པ་བསྒྲགས་པའི་དཔལ་གྱི་དྲུང་དུ་བྱོན་ཏེ་བྱང་ཆུབ་སེམས་དཔའ་བརྒྱད་
ཁྲི་ཉིས་སྟོང་ཁྲིད་ནས་ཞིང་འདིར་བྱོན་ནས་འཁོར་རྣམས་ལ་སྲོད་དང་། གུང་དང་།
ཐོ་རངས་ལ་ཆོས་བསྟན་ཏེ། འཇམ་དཔལ་འཁོར་བརྒྱད་ཁྲི་ཉིས་སྟོང་ལྔ་བརྒྱ་དང་།
འོད་སྲུངས་འཁོར་ལྔ་བརྒྱ་དང་བཅས་རྒྱལ་པོའི་ཁབ་ཏུ་གཤེགས་པ་ན། རྒྱལ་པོས་
སྟོང་གི་བཤོས་ལས་མ་ཆུད་པས་རྒྱལ་པོ་དཔའ་འཁུམས་པ་ན་གནོད་སྦྱིནཀུ་བེ་རས་
ལུས་དངོས་སུ་བསྟན་ནས། རྒྱལ་པོ། འཕགས་པ་འཇམ་དཔལ་ཐབས་ལ་མཁས་
པས་ཟས་གཅིག་གིས་ཀྱང་ཐམས་ཅད་ཁྱབ་པར་བྱེད་པས་མ་འཁུམས་ཤིག་ཅེས་
དབུགས་དབྱུངས། དེ་ནས་གདུགས་ཚོད་ལ་བབས་པ་ན། འཁོར་འདི་དག་ལ་
ལྷུང་བཟེད་མི་སྣང་བས་འབྲས་ཆན་གང་དུ་བླུགས་ཟེར་བ་ལ་འཇམ་དཔལ་གྱིས་
ངའི་འཁོར་འདི་དག་ནམ་ཟ་བ་ན་རང་རང་གི་ཞིང་ནས་ལྷུང་བཟེད་འདིར་འོང་ངོ་
ཞེས་གསུངས་མ་ཐག་འཁོར་དེ་དག་ལ་རང་རང་གི་ལག་ཏུ་ལྷུང་བཟེད་བྱུང་ཞིང་
ཟོས་ཟིན་ནས་ལྷུང་བཟེད་རྣམས་མཁའ་ལ་འཕགས་ཏེ་སོང་། རྒྱལ་པོས་བཤམས་

38
ཆོས་འབྱུང་ཀུན་བཏུས།
པའི་ཟས་རྣམས་ཅུང་ཟད་ཀྱང་ཉུང་དུ་མ་སོང་བས་ཐམས་བཅད་ངོ་མཚར་དུ་གྱུར་
དེ་ནས་འཕགས་པ་འཇམ་དཔལ་གྱིས་རྒྱལ་པོ་ལ་སྡིག་པ་དང་འགྱོད་པའི་
ཏེ། 
ངོ་བོ་ཇི་ལྟར་འདུག་ལྟོས་ཤིག་ཅེས་སོགས་དོན་དམ་ལ་སྦྱར་བའི་ཆོས་གསུངས་
པས་རྒྱལ་པོའི་འགྱོད་པ་དང་ཐེ་ཚོམ་ཐམས་ཅད་བསལ་བས། རྒྱལ་པོས་འཕགས་
པ་འཇམ་དཔལ་ལ་ཡོན་དུ་རིན་པོ་ཆེའི་གོས་ཤིག་ཕུལ་བ་ན། འཇམ་དཔལ་
མ་མཐོང་ནས་མྱ་ངན་དུ་གྱུར་པ་ལ། སུ་འདུག་ལ་ཕུལ་ཅིག་ཟེར་བའི་སྒྲ་ཞིག་
བྱུང་བ་ན་འོད་སྲུངས་ལ་ཕུལ་བས་ཀྱང་སུ་ཡང་མ་མཐོང་ཞིང་། མཐར་རང་
ཡང་མ་མཐོང་བས་བདག་ཏུ་འདུ་ཤེས་པའི་རྣམ་རྟོག་དང་བྲལ་ནས་སྟོང་པ་ཉིད་
ཀྱི་ཏིང་ངེ་འཛིན་གྱི་ངང་དུ་སོང་། ཏིང་ངེ་འཛིན་ལས་ལངས་པ་དང་འཇམ་
དཔལ་ལ་སོགས་པ་དངོས་སུ་མཐོང་ངོ༌།
སྟོང་ཉིད་ཀྱི་དོན་གསུངས་པར་མ་དད་པའི་དགེ་སློང་ཁ་ཅིག་ཐབས་ཀྱིས་བཏུལ་
ཚུལ་ནི། འཕགས་པ་འཇམ་དཔལ་གྱིས་སྟོང་པ་ཉིད་ལས་བརྩམས་ནས་སེམས་
ནང་ན་ཡང་མེད། ཕྱི་རོལ་ན་ཡང་མེད། བར་སྣང་ན་ཡང་མེད་པས། དེ་ལ་ནི་
ཅི་ཡང་གྲོལ་རྒྱུ་ཡང་མེད། ཐོབ་པ་ཡང་མེད། མངོན་པར་རྟོགས་པ་ཡང་མེད་
དོ་གསུངས་པས། དེ་ཐོས་པ་ཙམ་གྱིས་དགེ་སློང་ཁ་ཅིག་དེའི་དོན་ལ་མ་དད་ནས་
ཅི་ཡང་གྲོལ་རྒྱུ་ཡང་མེད་ན་འོ་སྐོལ་ཆོས་བྱས་པ་ལ་དོན་མི་འདུག་པས་འདོང་ཟེར་
ནས་སོང་ངོ༌། ཡང་འཕགས་པ་འཇམ་དཔལ་གྱིས་དེ་རྣམས་འདུལ་བའི་ཕྱིར་སྤྲུལ་
པའི་དགེ་སློང་གཅིག་སྤྲུལ་ཏེ་བཏང་བས། དེ་རྣམས་དང་ལམ་དུ་འཕྲད་པས་ཁོང་
རྣམས་ན་རེ། དགེ་སློང་གར་འགྲོ་ཟེར། སྤྲུལ་པའི་དགེ་སློང་ན་རེ། ང་ནི་འཇམ་
དཔལ་གྱིས་ཆོས་བསྟན་པ་ལ་མ་མོས་ཤིང་ཡིད་མ་ཆེས་ནས་འགྲོ་ཟེར། ཁོང་རྣམས་
ན་རེ་ངེད་ཅག་ཀྱང་འཇམ་དཔལ་གྱིས་ཆོས་བསྟན་པ་ལ་མ་མོས་ཤིང་ཡིད་མ་ཆེས་

9
 ནང་ཆོས་ཀྱི་སྐོར།
པར་འགྲོ་བ་ཡིན་པས་འདོང་ཟེར། དེར་སྤྲུལ་པ་ན་རེ། ཁྱེད་ཀྱིས་འཇམ་དཔལ་
གྱིས་ཆོས་ཇི་ལྟར་བསྟན་པ་ལ་མ་དད་ཟེར། གྲོལ་རྒྱུ་ཡང་མེད། མཐོང་རྒྱུ་ཡང་
མེད་ཟེར་ནས་མ་དད་ཟེར། སྤྲུལ་པ་ན་རེ། འོ་ན་ཁྱོད་ཀྱིས་རྟོགས་རྒྱུ་དང་གྲོལ་
རྒྱུ་དེ་གྲུ་བཞིའམ། ཟླུམ་པོ། ནར་མོ་ལ་སོགས་པ་དབྱིབས་དང་། དཀར་པོ་ལ་
སོགས་པ་ཁ་དོག ཕྱི་ནང་ལ་སོགས་པ་ཇི་ལྟར་འདུག་ལྟོས་ཤིག་གསུངས་པས། ཁོང་
རྣམས་ནས་བཏགས་དོན་བཙལ་ནས་མ་རྙེད་པས། སྤྲུལ་པ་ན་རེ། དེ་ལ་བསམས་
ནས་འཇམ་དཔལ་གྱིས་གྲོལ་རྒྱུ་ཡང་མེད། མཐོང་རྒྱུ་ཡང་མེད། མངོན་པར་རྟོགས་
རྒྱུ་ཡང་མེད་གསུངས་པ་ཡིན་ནོ་བྱས་པས་དགེ་སློང་དེ་དག་ཐམས་ཅད་སེམས་རྣམ་
པར་གྲོལ་པར་གྱུར་ཏེ་སླར་ལོག་ནས་འཕགས་པ་འཇམ་དཔལ་ལ་བསྙེན་བཀུར་ཕུན་
སུམ་ཚོགས་པ་བྱས་པའོ། །
༦༠༽ དྲི་བ། མགོན་པོ་ཀླུ་སྒྲུབ་འཁྲུངས་པའི་དུས་དང་། མཛད་རྗེས་གཙོ་བོ་
རྣམས་དང་། ཆོས་སྒྲ་ལན་གསུམ་བསྒྲགས་པ་བཅས་འབྲི་དགོས།
ལན། བདག་ཅག་གི་སྟོན་པ་ཤཱཀྱ་ཐུབ་པ་མྱ་ངན་ལས་འདས་པའི་ཚུལ་བསྟན་
ནས། ལོ་བཞི་བརྒྱ་ལོན་པ་ན། དཔལ་མགོན་འཕགས་པ་ཀླུ་སྒྲུབ་ཐུབ་པའི་བསྟན་
པ་སྤེལ་བར་བསམ་བཞིན་དུ་གླིང་འདིར་སྤྲུལ་པའི་ཟློས་གར་བསྒྱུར་པའོ།
མཛད་རྗེས་གཙོ་བོ་ནི། དཔལ་ནཱ་ལེནྡྲའི་ཞལ་ཏ་པར་བསྐོས་ཚེ་ཡུལ་དེར་མུ་
གེ་ཆེན་པོ་བྱུང་བ་ལ་གླིང་ཕྲན་ཞིག་ནས་གསེར་འགྱུར་གྱི་རྩི་བླངས་ཏེ་ཟངས་མང་
པོ་གསེར་དུ་བསྒྱུར་ནས་དེ་བཙོང་བའི་རིན་གྱིས་དགེ་འདུན་པའི་འཚོ་བ་སྦྱར་ཏེ་མུ་
གེ་ལས་བསྐྱབས་ཤིང་ལོ་བཅུ་གཉིས་ལ་ཞབས་ཏོག་མཛད། དེ་ནས་དགེ་འདུན་
པའི་ནང་དུ་དབང་ཆེ་བའི་དགེ་ཚུལ་ཁྲིམས་འཆལ་མང་པོ་ཞིག་གིས་དམ་པའི་ཆོས་

240
ཆོས་འབྱུང་ཀུན་བཏུས།
འདུལ་བ་ཆེས་ཆེར་ཉམས་པར་བྱས་པ་ཐུགས་ཀྱིས་མ་བཟོད་པར་ཁྲིམས་འཆལ་
སྟོང་ཕྲག་མང་པོ་གནས་དབྱུང་མཛད་པ་དང་། བསྟན་པ་དང་འགྲོ་བའི་དོན་ཁོ་
ནའི་ཆེད་ཀླུ་ཡུལ་དུ་ཕེབས་ནས་ཀླུ་མཐུ་བོ་ཆེ་འཁོར་དང་བཅས་པ་ལ་ཆོས་བསྟན་
ནས་ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ་དང་། མཆོད་རྟེན་བྱེ་བ་བཞེངས་
ཕྱིར་ཀླུའི་འདམ་སོགས་མི་ཡུལ་དུ་གདན་དྲངས་ཏེ་མཆོད་རྟེན་བྱེ་བ་བཞེངས། ཡང་
རྡོ་རྗེ་གདན་གྱི་བྱང་ཆུབ་ཤིང་ལ་གླང་ཆེན་གྱི་གནོད་པ་བྱུང་བ་རྡོ་རིང་གཉིས་བྱས་
པས་ལོ་མང་རིང་གནོད་པ་ལས་བསྐྱབས་པ་དང་། ཡང་གནོད་པ་བྱུང་བ་ལ་རྡོ་རིང་
དེའི་སྟེང་དུ་ནག་པོ་ཆེན་པོ་སེངྒེར་བཅིབས་པ་བེ་ཅོན་ཐོགས་པ་རེ་བཞེངས་པས་ལོ་
མང་པོར་ཕན་པ་བྱུང་། ཡང་གནོད་པ་བྱུང་བའི་ཚེ་མཐའ་འཁོར་རྡོའི་དྲ་མིག་གིས་
བསྐོར། ཕྱི་རོལ་ཏུ་མཆོད་རྟེན་བརྒྱ་རྩ་བཞེངས། དཔལ་ལྡན་འབྲས་སྤུངས་མཆོད་
རྟེན་ལ་ལྕགས་རི་བཏབ། དེའི་ནང་དུ་ལྷ་ཁང་བརྒྱ་རྩ་བཞེངས། རྡོ་རྗེ་གདན་གྱི་
ཤར་ངོས་སུ་ཆུའི་གནོད་པ་བྱུང་བ་ན། ཕ་བོང་བདུན་ལ་ཐུབ་པའི་སྐུ་བརྙན་ཆེན་
པོ་བདུན་བརྐོས་པ་ཞལ་ཕྱིར་བསྟན་ནས་ཆུ་རགས་ཀྱི་ཚུལ་དུ་བྱས་པས་གནོད་པ་
བཟློག དེ་ནས་ཤར་ཕྱོགས་ཀྱི་ཡུལ་མང་པོར་ལྷ་ཁང་ཆེས་མང་པོ་དང་། སྔར་ནཱ་
ལེནྡྲའི་གནས་སུ་ལྷ་ཁང་བརྒྱ་རྩ་བཞེངས་པ་སོགས། མདོར་ན་ཡུལ་དབུས་ཀྱི་གྲོང་
ཁྱེར་ཆེན་པོ་དྲུག་གིས་གཙོས་ཕྱོགས་ཐམས་ཅད་དུ་གཙུག་ལག་ཁང་དང་མཆོད་རྟེན་
མང་དུ་བཞེངས་ཤིང་ཆོས་བྱེད་པ་རྣམས་ལ་མཆོད་གཞི་མང་དུ་བཙུགས་པ་དང་། རྒྱལ་
པོ་བདེ་སྤྱོད་ཆོས་ཀྱིས་བཏུལ་བ་དང་། དབུ་མ་རིགས་ཚོགས་དྲུག་སོགས་མཛད་དེ་
རྒྱལ་བའི་གསུང་རབ་ལ་དྲང་བ་དང་ངེས་པའི་དོན་རྣམ་པར་ཕྱེ་སྟེ་ལེགས་པར་གཏན་
ལ་ཕབ། ཆོས་སྒྲ་ཆེན་པོ་ལན་གསུམ་དུ་བསྒྲགས་པ་སོགས་ཡིན་ནོ།
ཆོས་སྒྲ་ཆེན་པོ་ལན་གསུམ་དུ་བསྒྲགས་པའི་ཚུལ་ནི། ཁྲིམས་འཆལ་སྤྱོད་པ་

241
 ནང་ཆོས་ཀྱི་སྐོར།
རྩུབ་པོས་ས་སྟེང་ཁྱབ་སྟེ་བསྟན་པའི་ནང་མཛོད་ཆོས་འདུལ་བའི་བསྟན་པ་ཆེས་ཆེར་
ཉམས་པ་ན། དམ་པའི་ཆོས་འདུལ་བ་རྒྱ་ཆེར་བསྒྲགས་ཏེ་ཉམས་པ་སླར་གསོ་མཛད་
པ་ནི་ཆོས་སྒྲ་དང་པོ་དང་། ཆོས་རྣམས་ཀྱི་གནས་ལུགས་རྟེན་ཅིང་འབྲེལ་བར་འབྱུང་
བའི་ཚུལ་དོན་དམ་པར་རང་བཞིན་གྱིས་གྲུབ་པ་རྡུལ་ཙམ་ཡང་མེད་པ་དང་། ཐ་
སྙད་དུ་དཀར་ནག་གི་ལས་འབྲས་ནམ་ཡང་སླུ་བ་མེད་པར་ངེས་པ་གཉིས་འགལ་
མེད་དུ་རྟོགས་པ་དབུ་མའི་ལམ་རྒྱ་ཆེར་བསྒྲགས་ཏེ། གང་གིས་བརྟེན་ཅིང་འབྲེལ་
བར་འབྱུང་། ཞེས་སོགས་དབུ་མ་རྩ་བའི་ཚིག་ལེའུར་བྱས་པ་དང་། དེའི་ཡན་
ལག་གི་བསྟན་བཅོས་རིགས་ཚོགས་ལྔ་མཛད་ནས་འཛམ་གླིང་འདིར་རྒྱལ་བ་སླར་
བྱོན་པ་ལྟར་སངས་རྒྱས་གཉིས་པ་མགོན་པོ་ཀླུ་སྒྲུབ་ཀྱིས་ཤེར་ཕྱིན་གྱི་མདོ་སྡེ་རིན་
པོ་ཆེའི་དོན་ཆེས་ཆེར་གསལ་བར་མཛད་དེ་ཐེག་པ་ཆེན་པོའི་ཆོས་སྒྲ་བསྒྲགས་པ་
ནི་ཆོས་སྒྲ་ལན་གཉིས་པ་ཞེས་དང་། དེ་ནས་བྱང་སྒྲ་མི་སྙན་དུ་བྱོན་ནས་གདུལ་
བྱའི་དོན་མཛད་དེ་ཚུར་ཕེབས། རྒྱལ་པོ་བདེ་སྤྱོད་བཟང་པོའི་མཆོད་གནས་སུ་
ལོ་གསུམ་བཞུགས་ཏེ་དམ་པའི་ཆོས་རྒྱ་ཆེར་སྟོན་པར་མཛད། དེ་ནས་རྗེ་བཙུན་
སྒྲོལ་མས་བསྐུལ་པ་ལྟར་ལྷོ་ཕྱོགས་དཔལ་གྱི་རི་ལ་བྱོན་ནས་གཙོ་བོར་སྒྲུབ་པ་སྙིང་
པོར་བྱས་ཏེ་སྲས་ཀྱི་ཐུ་བོ་ཨརྱ་དེ་བ་སོགས་བསྟན་འཛིན་གྱི་སྐྱེས་ཆེན་མང་པོས་
གཙོས་མི་དང་མི་མིན་གྱི་གདུལ་བྱ་བགྲང་ལས་འདས་པ་ལ་དམ་པའི་ཆོས་རྒྱ་ཆེར་
གསུངས་ཏེ་ཐུབ་པའི་བསྟན་པ་རིན་པོ་ཆེ་འདི་ཉིད་སྒོ་ཀུན་ནས་རྒྱས་པར་མཛད།
སྐུ་ཚེ་སྨད་དུ་ལྷོ་ཕྱོགས་དཔལ་གྱི་རི་ལ་བཞུགས་ནས་མདོ་དང་སྔགས་ཀྱི་ཆོས་ཀྱི་
འཁོར་ལོ་རྒྱ་ཆེར་བསྐོར་ཅིང་ལྷག་པར་<<ཆོས་དབྱིངས་བསྟོད་པ>> སོགས་མཛད་
ནས་ཆོས་སྒྲ་ཆེན་པོ་བསྒྲགས་པ་ནི་ཆོས་སྒྲ་གསུམ་པ་ཡིན་པར་གསུངས་སོ། །

ཆོས་འབྱུང་ཀུན་བཏུས། 242
༦༡༽ དྲི་བ། ཀླུ་སྒྲུབ་ལུང་བསྟན་པའི་འཇམ་དཔལ་རྩ་རྒྱུད་ཀྱི་ཚིགས་བཅད་
དང་། བརྩམས་ཆོས་བཅས་དང་། དམ་པ་དེ་ཉིད་ཀྱི་ཐུགས་སྲས་བཞི་དང་ཉེ་
སྲས་གསུམ་གྱི་མཚན། ཀླུ་སྒྲུབ་ལ་བསྟོད་ཚིག་གཅིག་བཅས་ཞིབ་པར་བྲིས།
ལན། མགོན་པོ་ཀླུ་སྒྲུབ་ལུང་བསྟན་པའི་འཇམ་དཔལ་རྩ་རྒྱུད་ཀྱི་ཚིགས་བཅད་
ནི། དེ་བཞིན་གཤེགས་པ་ང་འདས་ནས། ། ལོ་ནི་བཞི་བརྒྱ་ལོན་པ་ན། །དགེ་
སློང་ཀླུ་ཞེས་དེ་འབོད་འབྱུང་། །བསྟན་པ་འདི་ལ་དད་ཅིང་ཕན། །རབ་ཏུ་དགའ་
བའི་ས་ཐོབ་པ། །ལོ་ནི་དྲུག་བརྒྱ་དག་ཏུ་འཚོ། །རིག་པ་རྨ་བྱ་ཆེན་མོ་ནི། །བདག་
ཉིད་ཆེན་པོ་དེས་ཀྱང་འགྲུབ། །བསྟན་བཅོས་སྣ་ཚོགས་དོན་དང་ནི། །དངོས་
པོ་མེད་པའི་དོན་དེ་རིག །གང་ཚེ་ལུས་དེ་འདོར་བ་ན། །བདེ་བ་ཅན་དུ་སྐྱེ་བར་
འགྱུར། །དེ་ནི་མཐར་གྱིས་སངས་རྒྱས་ཉིད། །ངེས་པ་ཁོ་ནར་ཡང་དག་ཐོབ།
ཅེས་གསུངས་སོ། འཕགས་པ་ཀླུ་སྒྲུབ་ཀྱི་བརྩམས་ཆོས་ནི། དབུ་མ་རྩ་ཤེས། རིན་
ཆེན་འཕྲེང་བ། ཀུན་བཏུས། རིགས་པ་དྲུག་ཅུ་པ། སྟོང་ཉིད་བདུན་ཅུ་པ། ཞིབ་མོ་
རྣམ་ཐག རྩོད་བཟློག་སོགས་ཏེ་རྒྱས་པར་<<ལམ་རིམ་བླ་མ་བརྒྱུད་པའི་རྣམ་ཐར>>
༡༢༤ ནས་ ༡༢༥ བར་གསལ།
སློབ་དཔོན་ཀླུ་སྒྲུབ་ཀྱི་ཐུགས་སྲས་བཞི་ནི། འཇམ་དཔལ་ཞལ་མཐོང་ཤཱཀྱ་
མི་ཏྲ། སྒྲོལ་མའི་ཞལ་མཐོང་ནཱ་ག་བོ་དྷི། ས་བརྒྱད་ནོན་པ་ཨརྱ་དེ་བ། སྤྱན་
རས་གཟིགས་ཀྱི་ཞལ་མཐོང་བ་མ་ཏང་ཀི་བ་དང་བཞིའོ། ཉེ་སྲས་གསུམ་ནི། སངས་
རྒྱས་བསྐྱངས། ལེགས་ལྡན་འབྱེད། སློབ་དཔོན་དཔའ་བོ་དང་གསུམ་མོ།
མགོན་པོ་ཀླུ་སྒྲུབ་ལ་བསྟོད་ཚིག་ཤོ་ལོ་ཀ་གཅིག་ནི། ཞིང་འདིར་རྒྱལ་བའི་
ལུང་གིས་བསྔགས་པ་བཞིན། །བསྟན་འགྲོ་རྒྱ་མཚོའི་མགོན་དུ་ཉེར་བྱོན་ཏེ། །ཟབ་

243
 ནང་ཆོས་ཀྱི་སྐོར།
གསལ་དབུ་མའི་ལམ་བཟང་པདྨའི་སྦུབས། །འབྱེད་མཛད་འཕགས་མཆོག་ཀླུ་སྒྲུབ་
གཙུག་ན་རྒྱལ། རྒྱས་པ་<<ལམ་རིམ་བླ་མ་བརྒྱུད་པའི་རྣམ་ཐར།>> ༡༢༣
<<ཐུའུ་བཀྭན་གྲུབ་མཐའ་>> ༢༢ བཅས་ལ་གཟིགས། །
༦༢༽ དྲི་བ། བདག་ཉིད་ཆེན་པོ་མགོན་པོ་ཀླུ་སྒྲུབ་ཀྱིས་འཁོར་ལོ་གསུམ་གྱིས་
བསྟན་པ་ལ་བྱ་བ་བྱས་ཚུལ་ཆོས་འབྱུང་ལྟར་རྒྱས་པར་བྲིས། །
ལན། བྱ་བ་ལས་ཀྱི་འཁོར་ལོས་བསྟན་པ་ལ་བྱ་བ་མཛད་ཚུལ་གོང་གི་དྲི་བ་
དྲུག་ཅུ་པའི་དྲི་ཟུར་གཉིས་པའི་སྐབས་སུ་གསལ། སྤོང་བ་བསམ་གཏན་གྱི་འཁོར་
ལོས་བསྟན་པ་ལ་བྱ་བ་བྱས་ཚུལ་ནི། བྲམ་ཟེ་རྒན་པོ་བཟའ་མི་གཉིས་ལ་གསེར་
མང་པོ་གནང་བས་དད་ནས་རྒན་པོས་ཉེ་གནས་བྱས་ཤིང་ཆོས་ཉན་ཏེ་ཤི་རྗེས་སློབ་
དཔོན་ཀླུའི་བྱང་ཆུབ་ཏུ་གྱུར་པ་དང་། རྒྱལ་པོ་དེ་བདེ་སྤྱོད་ཆོས་ཀྱིས་བཏུལ་པ།
ལྷོ་ཕྱོགས་དྲ་པ་ལའི་ཡུལ་དུ་བྲམ་ཟེ་མ་རྒྱུ་དང་། སུ་པྲ་མ་དྷུ་གཉིས་ཀྱིས་སློབ་དཔོན་
ཀླུ་སྒྲུབ་དང་བྲམ་ཟེའི་ཆོས་ལ་རིག་པ་འགྲན་པས། རིག་བྱེད་བཞི་དང་། རིག་
པའི་གནས་བཅོ་བརྒྱད་སོགས་སློབ་དཔོན་ཀླུ་སྒྲུབ་ཀྱི་མཁྱེན་བརྒྱའི་ཆར་ཡང་མི་དཔོག་
པས། བྲམ་ཟེ་གཉིས་ན་རེ། བྲམ་ཟེའི་བུ་རིག་བྱེད་གསུམ་དང་ལྡན་པ་བསྟན་
བཅོས་ཀུན་གྱིས་མཐར་ཕྱིན་པ་ལ་ཤཱཀྱའི་དགེ་སྦྱོང་བྱེད་པ་ཅི་ཡིན་དྲིས་པ་ན། དམ་
པའི་ཆོས་ལ་སྒོ་ཀུན་ནས་བསྔགས་པ་བརྗོད་པས་ལྷག་པར་དད་དེ་ཐེག་པ་ཆེན་པོར་
མཆོད་པ་བྱས། འཕགས་པ་ཀླུ་སྒྲུབ་ཀྱིས་དེ་གཉིས་ལ་རིག་སྔགས་གནང་བས། དང་
པོས་དབྱངས་ཅན་མ་གྲུབ་པ་དང་། གཉིས་པས་ནོར་རྒྱུན་མ་གྲུབ་སྟེ་གཉིས་ཀ་གང་
ཟག་ཁྱད་པར་ཅན་དུ་གྱུར་པ་དང་། འཕགས་པ་ཀླུ་སྒྲུབ་ཀྱིས་རྒྱལ་བས་གསུངས་
པའི་ཆོས་ཕུང་བརྒྱད་ཁྲི་བཞི་སྟོང་ལ་དྲང་བ་དང་ངེས་པའི་དོན་དྲི་མ་མེད་པའི་རིགས་

ཆོས་འབྱུང་ཀུན་བཏུས། 244
པས་ལེགས་པར་ཕྱེས་ནས་རྒྱལ་བའི་དགོངས་པ་འཁྲུལ་མེད་དུ་གཏན་ལ་ཕབ་པའི་
ལམ་སྲོལ་དེ་ཉིད་འཛིན་ཅིང་སྤེལ་བར་མཛད་པའི་ཐུགས་སྲས་བསྟན་འཛིན་དམ་པ་
མཐའ་ཡས་པ་ཞིག་བྱོན་པའི་ནང་ནས་གཙོ་བོར་གྱུར་པའི་ཐུགས་སྲས་བཞི་དང་། ཉེ་
སྲས་གསུམ་སོགས་ས་ཐོབ་ཀྱི་བྱང་ཆུབ་སེམས་དཔའ་མང་དུ་བསྐྱངས་པས་ཕན་བདེའི་
འབྱུང་གནས་ལུང་རྟོགས་ཀྱི་བསྟན་པ་རིན་པོ་ཆེ་འདི་ཉིད་སྒོ་ཐམས་ཅད་ནས་རྒྱས་པར་
བྱས་པ་ནི་སྤོང་བ་བསམ་གཏན་གྱི་འཁོར་ལོས་བསྟན་པ་ལ་བྱ་བ་བྱས་ཚུལ་ལོ།
ཐེག་ཆེན་ལམ་གྱི་ལུས་ཡོངས་སུ་རྫོགས་པ་བྱང་ཆུབ་ལམ་གྱི་རིམ་པ་རིགས་
པའི་ལམ་ནས་དྲངས་ཏེ་སྟོན་པ་རིན་ཆེན་ཕྲེང་བ། དེ་ཉིད་ལུང་གིས་སྒྲུབ་པ་མདོ་
ཀུན་བཏུས། ལམ་གྱི་རིམ་པའི་གནད་རྣམས་སངས་རྒྱས་ཀྱི་བཀའ་དང་སྦྱར་ནས་
སྟོན་པ་སཱ་ལུ་ལྗང་བའི་མདོ་འགྲེལ། འཇམ་དཔལ་གྱི་དོན་དམ་པའི་བསྟོད་པ་སོགས་
བསྟོད་ཚོགས་དང་དཔལ་གསང་བ་འདུས་པའི་སྒྲུབ་ཐབས་མདོར་བསྡུས། སྒྲུབ་
ཐབས་མདོ་དང་བསྲེས་པ། དབུ་མའི་ལྟ་བ་གཏན་ལ་འབེབས་པ་བྱང་ཆུབ་སེམས་
འགྲེལ། རྩ་བ་ཤེས་རབ། རིགས་པ་དྲུག་ཅུ་པ། ཞིབ་མོ་རྣམ་འཐག སྟོང་ཉིད་
བདུན་ཅུ་པ། རྩོད་བཟློག ཤེས་རབ་བརྒྱ་པ། སེམས་ཅན་མགུ་བར་བྱས་པའི་
ཚིགས་སུ་བཅད་པ་བཅུ་གཅིག་པ། བཟང་སྤྱོད་བཤད་སྦྱར། རྨི་ལམ་ཡིད་བཞིན་
ནོར་བུའི་གཏམ། སྦྱིན་པའི་གཏམ། སྲིད་པ་ལས་འདས་པའི་གཏམ། སྦྱོར་བ་
བརྒྱ་པ། ལུགས་ཀྱི་བསྟན་བཅོས་ཤེས་རབ་སྡོང་བུ། ལུགས་གཉིས་ཀྱི་བསྟན་བཅོས་
སྐྱེ་བོ་གསོ་ཐིགས། ཆོས་བྱེད་རབ་བྱུང་ལ་གདམས་པ་བྱང་ཆུབ་ཀྱི་ཚོགས། ཆོས་
བྱེད་ཁྱིམ་པ་ལ་གདམས་པ་བཤེས་སྤྲིངས། སྤོས་སྦྱོར་གྱི་བསྟན་བཅོས་མིག་མངས་
རིས་ཀྱི་སྦྱོར་བ། རྩིས་ཀྱི་བསྟན་བཅོས་རྟེན་ཅིང་འབྲེལ་བར་འབྱུང་བའི་གཙུག་

245 ནང་ཆོས་ཀྱི་སྐོར།
ལག་གི་དེ་ཁོ་ན་ཉིད། མདོར་ན་སྔགས་ཀྱི་ལམ་གྱི་རིམ་པ་དང་། རྒྱུད་སྡེ་བཞི་
ནས་གསུངས་པའི་ལྷ་མང་པོའི་སྒྲུབ་ཐབས་སོགས་བསྟན་བཅོས་མང་དུ་མཛད་པ་
ནི་ཀློག་པ་ཐོས་བསམ་གྱི་འཁོར་ལོས་བསྟན་པ་ལ་བྱ་བ་མཛད་པའི་ཚུལ་ལོ། །
༦༣༽ དྲི་བ། སློབ་དཔོན་ཨརྱ་དེ་བའམ་འཕགས་པ་ལྷའི་འཁྲུངས་ཚུལ་ལ་བཞེད་
པ་མི་འདྲ་བ་གཉིས་ཇི་ལྟར་བྱུང་། མུ་སྟེགས་པ་རྩོད་པས་ཇི་ལྟར་ཕམ་པ་ཡིན།
ལན། འཕགས་པ་ལྷ་འཁྲུངས་ཚུལ་ལ་བཞེད་པ་མི་མཐུན་པ་གཉིས་ཡོད་པ་
གང་ཞེ་ན། བོད་ཀྱི་ལོ་རྒྱུས་འགའ་ཞིག་ཏུ་སིངྒ་ལའི་གླིང་གི་རྒྱལ་པོའི་སྐྱེད་ཚལ་
དུ་པདྨ་ལས་བརྫུས་ཏེ་སྐྱེས་ཤིང་རྒྱལ་པོས་སྲས་ཀྱི་དོད་དུ་བསྐྱངས་ཞེས་བཤད་པ་
དང་། བཞི་བརྒྱ་པའི་འགྲེལ་པར་སློབ་དཔོན་ཟླ་བ་གྲགས་པས་ཀྱང་སིངྒ་ལའི་གླིང་
གི་རྒྱལ་པོའི་སྲས་སུ་འཁྲུངས་པར་གསུངས་སོ། ཤར་ཕྱོགས་ན་ལི་ནཱིའི་གྲོང་ཁྱེར་
ཁོར་ཏ་ཞེས་བྱ་བར་བྱུང་བ་བྲམ་ཟེ་དཀའ་ཐུབ་ནག་པོས་ཡུལ་དང་ཡུལ་ཐམས་ཅད་
དུ་ཕྱིན་ཏེ། སངས་རྒྱས་པའི་བསྟན་པ་དང་རྩོད་པས་ཕམ་པར་བྱས་ནས། དཔལ་
ནཱ་ལེནྡྲར་འོངས་པ་ན། སངས་རྒྱས་པ་རྣམས་ཀྱིས་རྩོད་མ་ནུས་པ་ན། སློབ་དཔོན་
ཨརྱ་དེ་བ་སྤྱན་འདྲེན་པའི་ཕྱིར་འཕྲིན་ཡིག་བྲིས་ཏེ་ནག་པོ་ཆེན་པོ་ལ་གཏོར་མ་བྱས་
པས་ནག་པོ་ཆེན་པོའི་རྡོ་སྐུ་རང་བྱོན་གྱི་ཐུགས་ཀ་ནས་བྱ་རོག་གཅིག་བྱུང་སྟེ། དེའི་
མགུལ་བར་ཡི་གེ་བཏགས་པས་འཕུར་ཏེ་ལྷོ་ཕྱོགས་སུ་སོང་ནས་སློབ་དཔོན་ལ་གཏད་
པས། སློབ་དཔོན་གྱིས་ཀྱང་འདུལ་བའི་དུས་སུ་མཁྱེན་ནས་རྐང་མགྱོགས་ཀྱི་རྫས་
ལ་བརྟེན་ཏེ་ཚུར་བྱོན། ལམ་དུ་མུ་སྟེགས་རིགས་ཀྱི་བུད་མེད་གཅིག་དངོས་གྲུབ་
ཀྱི་རྫས་ཀྱི་དོན་དུ་དགེ་སློང་མཁས་པའི་མིག་དགོས་པར་བྱུང་ནས་སྤྱན་ཡ་གཅིག་
སློང་བ་ལ་སྦྱིན་ཏེ། ཐུན་ཚོད་གཅིག་གི་ཡུན་ཙམ་ལ་དཔལ་ནཱ་ལེནྡྲར་ཕེབས། དེ་

ཆོས་འབྱུང་ཀུན་བཏུས། 246
ནས་རྟ་དབྱངས་ཀྱིས་གཙོས་མུ་སྟེགས་པའི་དཔུང་གཉེན་སྲིང་མོ་པཎྜི་ཏ་སོགས་དང་
ཡུན་རིང་བརྩད་པས་སློབ་དཔོན་འཕགས་པ་ལྷས་མུ་སྟེགས་དཔུང་དང་བཅས་པ་
ལན་གསུམ་དུ་ཚར་བཅད་པ་ན། དེ་ཚེ་རིག་སྔགས་ཀྱི་མཐུས་ནམ་མཁའི་ལམ་
ནས་འབྲོས་པར་བརྩམས་པ་ན་སློབ་དཔོན་གྱིས་དེའི་སྔགས་བཅིངས་ཏེ་བཟུང་ནས།
གཙུག་ལག་ཁང་ཞིག་ལ་བཙོན་དུ་བཅུག་པ་ན་གླེགས་བམ་རྣམས་བཀླགས་པས་རྟ་
དབྱངས་རང་ལ་ལུང་བསྟན་པའི་མདོ་སྡེ་མཐོང་ནས་སྔར་སངས་རྒྱས་ཀྱི་བསྟན་
པ་ལ་ངན་བྱས་པས་འགྱོད་ཅིང་སངས་རྒྱས་ལ་དད་པ་ཆེས་ཆེར་འཕེལ་ནས་ནང་
པའི་ཆོས་སྒོར་ཞུགས་ནས་རབ་ཏུ་བྱུང་སྟེ་རིང་པོར་མ་ཐོགས་པར་སྡེ་སྣོད་གསུམ་
ལ་མཁས་པ་ཆེན་པོར་གྱུར་ཏོ། ། །
༦༤༽ དྲི་བ། མགོན་པོ་ཀླུ་སྒྲུབ་དང་། འཕགས་པ་ཐོགས་མེད་གཉིས་ཀྱི་འཁྲུངས་
ཡུལ་དང་། དུས་དང་། མཛད་རྗེས་དང་། སློབ་མའི་གཙོ་བོ་རྣམས་གང་ཡིན།
དབྱིག་གཉེན་རང་ལས་མཁས་པའི་སློབ་མ་བཞི་ཞེས་མཁས་བྱའི་གཞུང་དང་སྦྱར་
ནས་དེ་བཞི་པོའི་མཚན་བྲིས།
ལན། མགོན་པོ་ཀླུ་སྒྲུབ་ཀྱི་འཁྲུངས་ཡུལ་ནི། རྒྱ་གར་ལྷོ་ཕྱོགས་བཻ་དརྒྱུའི་
ཡུལ་དང་། དུས་ནི་སངས་རྒྱས་མྱ་ངན་ལས་འདས་ནས་ལོ་བཞི་བརྒྱ་ལོན་པའི་
དུས་ཡིན། མཛད་རྗེས་ནི་གོང་གི་དྲི་བ་དྲུག་ཅུ་པའི་སྐབས་སུ་གསལ། སློབ་མའི་
གཙོ་བོ་ནི། ས་བརྒྱད་བརྙེས་པ་ཨརྱ་དེ་བ་སོགས་ཐུགས་སྲས་བཞི་དང་། སངས་
རྒྱས་བསྐྱངས་སོགས་ཉེ་སྲས་གསུམ་སོགས་ཡིན་ནོ།
འཕགས་པ་ཐོགས་མེད་ཀྱི་འཁྲུངས་ཡུལ་ནི་ད་ཕན་མ་མཐོང་བས་དོན་གཉེར་
ཅན་དག་གིས་ཐུགས་ཞིབ་འཚལ། དུས་ནི་སངས་རྒྱས་མྱ་ངན་ལས་འདས་ནས་

247 ནང་ཆོས་ཀྱི་སྐོར།
ལོ་དགུ་བརྒྱ་ལོན་པའི་དུས་ཡིན། མཛད་རྗེས་ནི། འཕགས་པ་ཐོགས་མེད་རབ་
ཏུ་བྱུང་ནས་སྡེ་སྣོད་གསུམ་ལ་མཁས་པར་སྦྱངས། ཁྱད་པར་དུ་ཤེར་ཕྱིན་གྱི་མདོ་
སྡེའི་དོན་ཐེག་པ་ཆེན་པོའི་ལམ་གྱི་ལུས་ཡོངས་སུ་རྫོགས་པ་རྙེད་སླད་རྗེ་བཙུན་བྱམས་
མགོན་ལོ་བཅུ་གཉིས་ལ་བསྒྲུབས་པ་དང་། དེ་ནས་བྱམས་པ་དང་འགྲོགས་ནས་
དགའ་ལྡན་དུ་ཕེབས་ཏེ། རྗེ་བཙུན་བྱམས་པ་ལ་ཐེག་ཆེན་པོའི་ཆོས་མཐའ་ཡས་
པ་གསན་ཅིང་། ལྷག་པར་ཤེར་ཕྱིན་གྱི་མདོ་སྡེ་རིན་པོ་ཆེའི་ལམ་གྱི་རིམ་པའི་གནད་
རྣམས་གསན་པས་ཏིང་ངེ་འཛིན་གྱི་སྒོ་བརྒྱ་ཕྲག་དུ་མ་དང་། མི་བརྗེད་པའི་གཟུངས་
དང་། ཐོགས་པ་མེད་པའི་སྤོབས་པ་དང་། ཐེག་པ་ཆེན་པོའི་ཆོས་རྣམ་པར་འབྱེད་
པའི་ཤེས་རབ་དང་ཆོས་ཉིད་མངོན་དུ་གྱུར་ཏེ་འཕགས་པའི་ས་ཐོབ། དེ་ནས་གདུལ་
བྱའི་དོན་དུ་རྗེ་བཙུན་བྱམས་པ་ལ། བྱམས་ཆོས་སྡེ་ལྔ་རྩོམ་པར་བསྐུལ་ཞུས་མཛད།
གདུལ་བྱ་མང་པོ་ལ་ཐེག་པ་ཆེན་པོའི་ལམ་གྱི་རིམ་པ་བསྟན་པས་རྫུ་འཕྲུལ་དང་མངོན་
ཤེས་ཐོབ་པར་མཛད། ཆོས་ཀྱི་མྱུ་གུའི་དགོན་དུ་བྱམས་ཆོས་སྡེ་ལྔ་ཡི་གེར་བཀོད་
ཅིང་། མངོན་པར་རྟོགས་པའི་རྒྱན་དང་ཡུམ་གྱི་དོན་སྟོན་པ་དེ་ཉིད་རྣམ་ངེས་
བརྩམས། རྒྱུད་བླ་མའི་འགྲེལ་པ་དང་མདོ་སྡེ་དགོངས་འགྲེལ་གྱི་འགྲེལ་པ། སངས་
རྒྱས་རྗེས་དྲན་གྱི་མདོའི་འགྲེལ་པ་སོགས་འགྲེལ་པའི་སྐོར་དང་། ལྷག་པར་རྗེ་བཙུན་
གྱི་མན་ངག་ལ་བརྟེན་ནས་ཐེག་པ་ཆེན་པོའི་ལམ་གྱི་རིམ་པ་རྒྱས་པར་སྟོན་པ་ས་
སྡེ་ལྔ། སྡོམ་རྣམ་གཉིས། ཤེས་རབ་ཀྱི་ཕ་རོལ་ཏུ་ཕྱིན་པ་གསེར་ཅན་གྱི་སྒྲུབ་
ཐབས་སོགས་སྒྲུབ་ཐབས་ཀྱི་སྐོར་དང་། ཆོས་སྐུའི་ཡོན་ཏན་ཐུན་མོང་མ་ཡིན་པའི་
བསྟོད་པ་རྣམས་མཛད་དོ། སློབ་དཔོན་འདི་ཉིད་ཀྱིས་སངས་རྒྱས་ཀྱི་བསྟན་པ་རྒྱ་
ཆེར་སྤེལ་བས་མུ་སྟེགས་ཀྱི་སྨྲ་བ་ངན་པ་རྣམས་ཕལ་ཆེར་ནུབ་པ་དང་སངས་རྒྱས་

ཆོས་འབྱུང་ཀུན་བཏུས། 48
ཀྱི་བསྟན་པ་ཆེས་ཆེར་འཕེལ་བར་མཛད། སྐུ་ཚེའི་སྨད་དུ་ནཱ་ལེནྡྲའི་མཁན་པོ་མཛད་
དེ་ལོ་བཅུ་གཉིས་སུ་ནཱ་ལེནྡྲ་བསྐྱངས་ཏེ་བསྟན་པའི་བདག་པོ་མཛད། རྒྱ་གར་གྱི་
གནས་ཐམས་ཅད་དུ་མཆོད་པའི་ཞིང་མང་དུ་བཙུགས། དགེ་འདུན་གྱི་སྡེ་ཆེས་
ཆེར་འཕེལ་བར་མཛད་པ་དང་། ཁྱད་པར་སེམས་ཙམ་པའི་ལྟ་བའི་སྲོལ་ཐོག་མར་
ཕྱེས་པའོ། འཕགས་པ་ཐོགས་མེད་ཀྱི་སློབ་མའི་གཙོ་བོ་ནི། སྤྱིར་སློབ་དཔོན་འདི་
ལ་བསྟན་པ་འཛིན་སྐྱོང་སྤེལ་གསུམ་བྱེད་པའི་སློབ་མ་བསམ་གྱིས་མི་ཁྱབ་པ་བྱུང་
ཞིང་སྲས་ཀྱི་ཐུ་བོ་བསྟན་པའི་བདག་པོར་གྱུར་པ་གཙོ་བོ་ནི། མཁས་མཆོག་དབྱིག་
གི་གཉེན་པོ་དེ་ཉིད་ཡིན་ནོ། དབྱིག་གཉེན་རང་ལས་མཁས་པའི་སློབ་མ་བཞི་ནི།
འདུལ་བ་ལ་མཁས་པའི་མཆོག་ཏུ་གྱུར་པ་སློབ་དཔོན་ཡོན་ཏན་འོད་དང་། མངོན་
པ་ལ་མཁས་པའི་མཆོག་ཏུ་གྱུར་པ་སློབ་དཔོན་བློ་གྲོས་བརྟན་པ། ཚད་མ་ལ་མཁས་
པའི་མཆོག་ཏུ་གྱུར་པ་སློབ་དཔོན་ཕྱོགས་ཀྱི་གླང་པོ། ཕར་ཕྱིན་ལ་མཁས་པའི་མཆོག་
ཏུ་གྱུར་པ་སློབ་དཔོན་འཕགས་པ་རྣམ་གྲོལ་སྡེ་དང་བཞིའོ། །
པ༥༽ དྲི་བ། ཤིང་རྟའི་སྲོལ་འབྱེད་རྣམ་གཉིས་དང་། ཀླུ་སྒྲུབ་ཀྱི་སློབ་མ་
གསུམ་གང་དང་གང་ཡིན། །
ལན། ཤིང་རྟའི་སྲོལ་འབྱེད་རྣམ་གཉིས་ནི། དཔལ་མགོན་འཕགས་པ་ཀླུ་
སྒྲུབ་དང་། འཕགས་པ་ཐོགས་མེད་གཉིས་ཡིན་ལ། མགོན་པོ་ཀླུ་སྒྲུབ་ཀྱི་ཉེ་བའི་
སློབ་མ་གསུམ་ནི། གོང་གི་དྲི་བ་རེ་གཅིག་པའི་ལན་དུ་གསལ། །
༦༦༽ དྲི་བ། འཕགས་པ་ཐོགས་མེད་དང་སློབ་དཔོན་དབྱིག་གཉེན་གཉིས་
འབྲེལ་བ་གཉིས་ལྡན་ཟེར་བ་གང་གི་ཐད་གཉིས་ལྡན་ཡིན་པ་རེད། ཁོང་གཉིས་

149
 ནང་ཆོས་ཀྱི་སྐོར།
ཀྱི་སུས་རྗེ་བཙུན་བྱམས་མགོན་བསྒྲུབས་པ་ཡིན་བཅས་གསལ་བར་བྲིས།།
ལན། འཕགས་པ་ཐོགས་མེད་དང་གཅུང་དབྱིག་གཉེན་གཉིས་ལ་འབྲེལ་བ་གཉིས་
ལྡན་ཞེས་པའི་དང་པོ་ནི་སྐྱེད་ཡུམ་གཅིག་པའི་གཅེན་གཅུང་གི་འབྲེལ་བ་དང་། གཉིས་
པ་གཅུང་དབྱིག་གཉེན་གྱིས་གཅེན་འཕགས་པ་ཐོགས་མེད་ཀྱིས་བསྟན་བཅོས་མང་དུ་
བརྩམས་པ་གསན་ཏེ། ས་སྡེ་ལྔའི་གླེགས་བམ་ལ་གཟིགས་སྐབས། ཐེག་ཆེན་ཐུགས་
སུ་མ་ཆུད་པ་དང་། ལྷག་པའི་ལྷ་ལ་གསན་པ་ཡིད་མ་ཆེས་ནས། ཀྱེ་མ་ཐོགས་མེད་
ནགས་སུ་ལོ། །བཅུ་གཉིས་བར་དུ་ཏིང་འཛིན་བསྒྲུབས། །ཏིང་འཛིན་མ་གྲུབ་གླང་
ཆེན་གྱི། །རྒྱབ་ཁལ་ལོངས་པའི་གྲུབ་མཐའ་བརྩམས། ཞེས་ཐེག་ཆེན་གྱི་ཆོས་དང་
གང་ཟག་ལ་སྐུར་བ་བཏབ་པ། གཅེན་འཕགས་པ་ཐོགས་མེད་ཀྱིས་གསན་པ་ན། ལོག་
སྒྲུབ་དོན་མིན་དུ་འགྱུར་བས་འདུལ་བའི་དུས་ལ་བབ་པ་གཟིགས་ནས། སློབ་མ་གཉིས་
ལ་ས་བཅུ་པའི་མདོ་དང་། བློ་གྲོས་མི་ཟད་པར་བསྟན་པ་གཉིས་བློ་ལ་འཛིན་དུ་བཅུག་
ནས་བྱང་བ་ན། སློབ་མ་དེ་གཉིས་ལ་གཅུང་དབྱིག་གཉེན་གྱི་ཉེ་གམ་དུ་སོང་ལ་སྲོད་
དང་ཐོ་རངས་ལ་ཐོག་མར་བློ་གྲོས་མི་ཟད་པ་དང་། ས་བཅུ་པའི་མདོ་གཉིས་རིམ་པར་
ཐོན་ཅིག ཅེས་བསྒོས་པ་ལྟར་བྱས་པས་སྲོད་ལ་ཐེག་ཆེན་གྱི་རྒྱུ་བཟང་ལ་འབྲས་བུ་
ཁ་གཡེལ་ལམ་དགོངས། ཐོ་རངས་ལ་ས་བཅུ་པའི་མདོ་བཏོན་པས་རྒྱུ་འབྲས་གཉིས་
ཀ་བཟང་བ་ལ་སྐུར་བ་བཏབ་པས་སྡིག་པ་ཆེན་པོ་བསགས་པ་ལྕེ་འདི་ལན་པར་འདུག་
པས་གཅོད་པར་བྱའོ། གསུངས་ནས་སྤུ་གྲི་འཚོལ་ཚེ། དགེ་སློང་དེ་གཉིས་ན་རེ། འདིའི་
དོན་དུ་ལྗགས་གཅོད་པ་ག་ལ་འཚལ། དེ་བཤགས་པའི་ཐབས་གཅེན་པོ་ལ་མངའ་བས་
འཕགས་པའི་དྲུང་དུ་གཤེགས་པར་ཞུ་ཞུས་པས། སློབ་དཔོན་དབྱིག་གཉེན་གཅེན་
འཕགས་པ་ཐོགས་མེད་ཀྱི་དྲུང་དུ་བྱོན་ནས། དམ་པའི་ཆོས་ལ་གསན་བསམ་རྒྱ་ཆེན་
པོ་མཛད་པ་སྟེ་ཆོས་ཀྱི་འབྲེལ་བ་ཡང་བྱུང་བས་འབྲེལ་བ་གཉིས་ལྡན་ཞེས་གྲགས་སོ།

250
ཆོས་འབྱུང་ཀུན་བཏུས།
རྗེ་བཙུན་བྱམས་མགོན་སྒྲུབ་མཁན་ནི་འཕགས་པ་ཐོགས་མེད་ཡིན་ནོ།
༦༧༽ དྲི་བ། མཁས་མཆོག་དབྱིག་གཉེན་གྱིས་ཐེག་པ་ཆེ་ཆུང་གི་གཞུང་
ལ་ཐོས་བསམ་མཛད་ཚུལ་རྒྱས་པར་བྲིས། །
ལན། མཁས་མཆོག་དབྱིག་གཉེན་གྱིས་ཐེག་པ་ཆེ་ཆུང་གི་གཞུང་ལ་ཐོས་བསམ་
མཛད་ཚུལ་ནི། ཡུམ་གྱིས་བསྐུལ་བ་ལྟར་རབ་ཏུ་བྱུང་ནས། འདུལ་བའི་བཅས་
མཚམས་ཕྲ་ཞིང་ཕྲ་བ་མཐའ་དག་མིག་འབྲས་ལྟར་བསྲུང་བ་གཞིར་བཞག་ནས་སྡེ་
སྣོད་གསུམ་ལ་སྦྱངས་པས་མཁས་པའི་ཕུལ་དུ་ཕྱིན། དེ་ནས་མངོན་པའི་སྡེ་སྣོད་
ཀྱི་དགོངས་དོན་ཕྲ་ཞིང་ཕྲ་བ་དག་རྟོགས་སླད་དང་། སྡེ་བ་བཅོ་བརྒྱད་སོ་སོའི་ལུགས་
མ་འདྲེས་པར་རྟོགས་སླད། གཞན་ཡང་རང་དང་གཞན་གྱི་གྲུབ་མཐའ་རྒྱ་མཚོའི་
ཕ་རོལ་ཏུ་བགྲོད་ཕྱིར། མཁས་གྲུབ་དུ་མའི་འབྱུང་གནས་ཁ་ཆེའི་ཡུལ་དུ་ཕེབས་
ནས་མཁས་པ་ཆེན་པོ་དགེ་འདུན་བཟང་པོའི་དྲུང་དུ། བྱེ་བྲག་བཤད་མཚོ་ཆེན་
མོའི་ཚིག་དོན་མཐའ་དག་ཐུགས་སུ་ཆུད་པར་གསན་ནས། སློབ་དཔོན་དགེ་འདུན་
བཟང་པོ་ལ་མངའ་བའི་སྡེ་སྣོད་གསུམ་གྱི་བཤད་སྲོལ་མཐའ་དག་ལ་སྦྱངས་ནས་
མཁས་པའི་ཕུལ་དུ་ཕྱིན་པར་གྱུར། དེ་ནས་འཕགས་པ་ཐོགས་མེད་ཀྱི་དྲུང་ནས་
ཐེག་པ་ཆེན་པོའི་མདོ་སྡེ་མཐའ་དག་ལན་རེ་གསན་པ་ཙམ་གྱིས་ཐུགས་སུ་ཆུད་པར་
མཛད། རྗེ་བཙུན་གྱི་བཀའ་ལྟར། རྣམ་རྒྱལ་མ་དང་། ཕྱག་རྡོར་གྱི་དབང་དང་
གདམས་ངག་གསན་ཏེ་གཟུངས་སྔགས་བཟླས་པས་ལྷ་དེ་གཉིས་ཞལ་གཟིགས་པ་
དང་ཏིང་ངེ་འཛིན་གྱི་སྒོ་མང་པོ་ཐུགས་རྒྱུད་ལ་འཁྲུངས། རྒྱལ་བའི་བཀའ་འཛམ་
གླིང་ན་བཞུགས་པ་མཐའ་དག་ཐུགས་སུ་ཆུད་པར་མཛད་ནས། མདོ་སྡེ་དང་གཟུངས་
སྔགས། ཤེར་ཕྱིན། བརྒྱད་སྟོང་པ་སོགས་ཉིན་རེ་བཞིན་ཁ་ཏོན་དུ་མཛད་དེ། རྒྱལ་

15
 ནང་ཆོས་ཀྱི་སྐོར།
བ་མྱ་ངན་ལས་འདས་པའི་འོག་ཏུ་བདག་ཉིད་ཆེན་པོ་འདི་ལས་མང་དུ་ཐོས་པ་རྒྱ་
ཆེ་བ་སུ་ཡང་མེད་དོ་ཞེས་འཕགས་ཡུལ་མཁས་པ་རྣམས་ཀྱིས་གླེང་ངོ༌
པར ༽ དྲི་བ། དཔལ་ལྡན་ཟླ་བ་གྲགས་པ་དང་། ཆོས་ཀྱི་གྲགས་པ། ཞི་བ་འཚོ་
རྣམས་ལས་གང་རུང་གཉིས་ཀྱི་རྣམ་ཐར་བྲིས།
ལན། 
ཚད་མའི་གཞུང་ལུགས་མཛེས་པར་བྱེད་པའི་རྒྱན་དཔལ་ལྡན་ཆོས་
ཀྱི་གྲགས་པ་ནི། 
ཕྱི་ལོ་དུས་རབས་བདུན་པའི་ནང་རྒྱ་གར་ལྷོ་ཕྱོགས་ཏྲི་མ་ལ་ཡ་
ཟེར་བའི་ཡུལ་དུ་བྲམ་ཟེའི་རིགས་སུ་སྐུ་འཁྲུངས། སྐུ་གཞོན་ནུའི་དུས་ནས་རིག་
པའི་གནས་ལྔ་དང༌། 
ཕྱི་རོལ་མུ་སྟེགས་པའི་གྲུབ་མཐའ་ལ་མཁས་པར་སྦྱངས།
རྗེས་སུ་སངས་རྒྱས་ཀྱི་བསྟན་པ་དང་མཇལ་བས་དེ་ནི་ཕྱི་རོལ་མུ་སྟེགས་པ་རྣམས་
ཀྱིས་བསྟན་པར་སྒྲོ་བཏགས་པའི་གཞུང་ལུགས་ཕལ་བ་དག་དང་མི་འདྲ་བར་ཟབ་
ཁྱད་ཀྱིས་ཡོངས་སུ་ཕྱུག་པ་རྟོགས་ནས་ཕྱི་རོལ་པའི་གྲུབ་མཐའ་སྤངས་ཏེ་ལྟ་བ་ཟབ་
ཅིང་སྤྱོད་པ་གཙང་བ་རང་གཞན་ཀུན་བདེ་ནས་བདེ་བར་བགྲོད་པའི་ལམ་མ་ནོར་
མ་འཁྲུལ་བ་བསྟན་པའི་ནང་པའི་གྲུབ་མཐའ་ལ་ཞུགས། རྐྱེན་དེས་ཕ་མས་ཁྱིམ་
ནས་བསྐྲད་པས་རྒྱ་གར་ཡུལ་དབུས་སུ་བྱོན་ནས་སློབ་དཔོན་ཆོས་སྐྱོང་གི་དྲུང་དུ་
རབ་ཏུ་བྱུང་། 
བཀའ་དང་དགོངས་འགྲེལ་གྱི་གཞུང་ལུགས་ལ་མཁས་པར་སྦྱངས་
ཤིང་། 
ལྷག་པར་སློབ་དཔོན་དབང་ཕྱུག་སྡེའི་དྲུང་དུ་ཚད་མ་ཀུན་བཏུས་ལ་མཁས་
པར་སྦྱངས་ནས་དེའི་དགོངས་འགྲེལ་ལུས་ལྟ་བུའི་བསྟན་བཅོས་གསུམ་དང་ཡན་
ལག་ལྟ་བུའི་བསྟན་བཅོས་བཞི་སྟེ་ཚད་མ་སྡེ་བདུན་མཛད། རྒྱ་གར་ཤར་ལྷོའི་ཕྱོགས་
སུ་ཕེབས་ནས་གྲུབ་མཐའ་ངན་པའི་གོལ་སར་གཞོལ་བ་ཕྱི་རོལ་མུ་སྟེགས་པ་མང་
པོ་བཏུལ་ཞིང་སངས་རྒྱས་ཀྱི་བསྟན་པ་ཤིན་ཏུ་དར་རྒྱས་སུ་མཛད
། ཡུལ་ཀ་ལིང་

252
ཆོས་འབྱུང་ཀུན་བཏུས།
ཀར་མཐའ་མ་མྱ་ངན་ལས་འདས་པའི་མཛད་པ་བསྟན་པ་བཅས་སོ།
དཔལ་ལྡན་ཟླ་བ་གྲགས་པ་ནི། རྒྱ་གར་ལྷོ་ཕྱོགས་སནྟར་སྐུ་འཁྲུངས་ཤིང་།
སྐུ་གཞོན་ནུའི་དུས་ནས་རིག་པའི་གནས་མཐའ་དག་ལ་མཁས་པའི་མཁྱེན་པའི་རྩལ་
ཀློང་དུ་བརྡོལ། ལྷོ་ཕྱོགས་ཀྱི་རྒྱུད་དེ་ཉིད་དུ་རབ་ཏུ་བྱུང་སྟེ། སློབ་དཔོན་ཀླུ་སྒྲུབ་
སོགས་མཁས་ཤིང་གྲུབ་པའི་སྐྱེས་བུ་མང་པོ་བསྟེན་ནས་བཀའ་དགོངས་འགྲེལ་སྤྱི་
དང་ལྷག་པར་དབུ་མ་དང་གསང་སྔགས་ཀྱི་གཞུང་ལ་མཁས་པའི་ཕ་རོལ་ཏུ་སོན་
པར་མཛད། རྗེས་སུ་ནཱ་ལེནྡྲ་ཡི་མཁན་པོ་ཡུན་རིང་མཛད། ཁོང་དབུ་མ་ཐལ་
འགྱུར་བའི་ཤིང་རྟའི་སྲོལ་འབྱེད་དང་རྒྱན་དྲུག་གི་ཡ་གྱལ་དུ་བཞེད་མཁན་མཆིས་
ཀྱང་ཡོངས་གྲགས་སུ་དབུ་མ་ཐལ་འགྱུར་བའི་ཤིང་རྟའི་སྲོལ་འབྱེད་སངས་རྒྱས་
བསྐྱངས་དང་། ཁོང་གི་ཚབ་རྒྱན་དྲུག་གི་ཡ་གྱལ་དུ་འཕགས་པ་ལྷ་བགྲངས་པ་ཡིན།
ཁོང་ལ་གསུང་རྩོམ་མང་ཡང་རྒྱ་བོད་ཀུན་ལ་གྲགས་ཤིང་གཙིགས་ཆེ་བ་ནི། སློབ་
དཔོན་ཀླུ་སྒྲུབ་ཀྱི་རྩ་ཤེས་ཚིག་འགྲེལ་ཚིག་གསལ་དང་དོན་འགྲེལ་དབུ་མ་འཇུག་
པ་གཉིས་ཡིན། འདི་དག་གི་ཚུལ་རྒྱས་པ་ <<བུ་སྟོན་ཆོས་འབྱུང་>> ༡༥༡
<<ཚལ་དེབ་མཆན་འགྲེལ་>> ༡༩༠.༡༨༣ དེབ་སྔོན་གསར་མའི་སྟོད་ཆ།
༢༤༩.༢༩༡ སོགས་སུ་གཟིགས་ནས་རྟོགས་པར་བྱ་དགོས།
༦༩༽ དྲི་བ། རྒྱན་དྲུག་མཆོག་གཉིས་ཀྱི་གྲངས་འདྲེན་གོ་རིམ་བཞིན་དྲངས་ནས་
ཐ་མ་ལྔ་ལས་གང་རུང་གསུམ་གྱི་རྣམ་ཐར་ཆོས་འབྱུང་ཀུན་བཏུས་ལྟར་བྲིས། །
ལན། དབུ་མ་མཛེས་པར་བྱེད་པའི་རྒྱན་ཀླུ་སྒྲུབ་དང་འཕགས་པ་ལྷ། མངོན་
པ་མཛེས་པར་བྱེད་པའི་རྒྱན་ཐོགས་མེད་དང་མཁས་མཆོག་དབྱིག་གཉེན། ཚད་
མ་མཛེས་པར་བྱེད་པའི་རྒྱན་ཕྱོགས་གླང་དང་ཆོས་གྲགས་བཅས་འཛམ་གླིང་མཛེས་

253
 ནང་ཆོས་ཀྱི་སྐོར།
པར་བྱེད་པའི་རྒྱན་དྲུག་དང་། དེའི་ཐོག་ཤཱཀྱ་འོད་དང་ཡོན་ཏན་འོད་གཉིས་བསྣན་
པ་བཅས་ནི་སངས་རྒྱས་ཀྱི་བསྟན་པ་ཕྱོགས་དུས་ཀུན་ཏུ་གསལ་བར་བྱེད་པ། འཛམ་
གླིང་གི་རྒྱན་དྲུག་མཆོག་གཉིས་ཞེས་ཡོངས་སུ་གྲགས་པ་ལགས་སོ།
མཁས་མཆོག་དབྱིག་གཉེན་ནི། བྲམ་ཟེ་མོ་གསལ་བའི་ཚུལ་ཁྲིམས་བྲམ་ཟེ་
དང་འདུས་པ་ལས་འཁྲུངས་ཤིང་། སྐུ་གཞོན་དུས་ནས་ཁ་ཆེའི་ཡུལ་དུ་སློབ་དཔོན་
དགེ་འདུན་བཟང་པོ་སོགས་བཤེས་གཉེན་དུ་མ་བསྟེན་ནས་མུ་སྟེགས་པའི་གྲུབ་མཐའ་
དང་། ཐེག་པ་ཆུང་ངུའི་ཆོས་ལ་མཁས་པར་སྦྱངས་པར་མཛད། དགུ་བཅུ་གོ་
དགུའི་འབུམ་སྡེའི་གཞུང་རྣམས་ཀྱིས། །གང་གི་བློ་གྲོས་མགུལ་བ་རབ་བརྒྱན་ཅིང་།
ཞེས་གསུངས་པ་ལྟར་སྐབས་དེར་མི་ཡུལ་ན་བཞུགས་པ་སངས་རྒྱས་ཀྱི་བཀའ་ཐེག་
པ་ཆེ་ཆུང་གི་མདོ་སྡེ་ཀུན་བསྡོམས་པ་མདོ་ལྔ་བརྒྱ་ཙམ་ཐུགས་ཐོག་ན་མངའ་བས་
ལོ་རེར་ཐེངས་རེ་ཐུགས་ཐོག་ནས་ཞལ་འདོན་མཛད་པ་ཡིན། རྗེས་སུ་གཅེན་ཐོགས་
མེད་ཀྱིས་ཐབས་མཁས་པའི་ཐུགས་རྗེས་ཐེག་པ་ཆེན་པོའི་བསྟན་པ་ལ་བཙུད།
ཁོང་གིས་སྔར་ཐེག་ཆེན་ལ་སྐུར་འདེབས་བྱས་པའི་འགྱོད་བཤགས་སུ་གནས་
བརྒྱད་ཀྱི་བདག་ཉིད་ཅན་ཆོས་མངོན་པ་མཛོད་རྩ་འགྲེལ་བརྩམས་པར་གནང་།
ཆོས་གཞི་ ༦༥༤ གསར་འཛུགས་མཛད། མདོར་ན། སྐུ་ཚེ་ཧྲིལ་བོར་
འཆད་པ་དང་། རྩོད་པ། རྩོམ་པ་གསུམ་གྱིས་རྒྱལ་བསྟན་ཕྱོགས་མཐའ་དབུས་
ཀུན་ཏུ་དར་བར་མཛད་པའི་མཐར་དགུང་ལོ་བརྒྱ་མ་ཟིན་ཙམ་གྱི་ཐོག་གཟུགས་
སྐུའི་བཀོད་པ་ཆོས་དབྱིངས་སུ་བསྡུས།
སློབ་དཔོན་ཕྱོགས་གླང་ནི། རྒྱ་གར་ལྷོ་ཕྱོགས་སིང་ག་བལྟ་བྱ་བའི་ཡུལ་དུ་
འཁྲུངས། སྐུ་གཞོན་དུས་མུ་སྟེགས་པའི་གྲུབ་མཐའ་ལ་མཁས་པར་སྦྱངས། ཕྱིས་
སུ་བྱེ་བྲག་སྨྲ་བའི་སློབ་དཔོན་གླང་པོ་བྱིན་ལས་རབ་ཏུ་བྱུང་ནས་ཕྱོགས་ཀྱི་གླང་པོ་

ཆོས་འབྱུང་ཀུན་བཏུས། 
254
ཞེས་པའི་མཚན་གསོལ། མུ་སྟེགས་པའི་རྒོལ་བ་མང་པོ་རིགས་པས་ཕམ་པར་མཛད་
ནས་ནང་པའི་བསྟན་པ་ལ་བཙུད། ཕྱི་རོལ་པའི་རྟོག་གེའི་ཚིག་དོན་བཅུ་དྲུག་ལ་
སོགས་པ་ལོག་པར་བཤད་པའི་ཚད་མའི་བསྟན་བཅོས་མང་པོ་ཡོད་པ་རྣམས་བཀག་
ནས་རྟོག་གེའི་ཚིག་དོན་བརྒྱད་དུ་གཏན་པ་ཕབ་པའི་ཚད་མ་མདོ་རང་འགྲེལ་དང་
བཅས་པ་མཛད། འདི་ནས་བཟུང་སྟེ་ནང་པ་སངས་རྒྱས་པ་རང་གི་ལྟ་གྲུབ་ཀྱི་ཁྱད་
ཆོས་ལྡན་པའི་ཚད་མའི་བསྟན་བཅོས་ཡོད་པར་གྱུར་ཅིང་། འདི་ནས་ནང་པ་སངས་
རྒྱས་པའི་ཐུན་མོང་མ་ཡིན་པའི་ཚད་མའི་གཞུང་ལུགས་འཕེལ་རྒྱས་སུ་འགྲོ་བའི་
ལོ་རྒྱུས་ཀྱི་མགོ་བརྩམས་པ་ཡིན།
འདུལ་བའི་མངའ་བདག་སློབ་དཔོན་ཡོན་ཏན་འོད་ནི། ཡུལ་བཅོམ་བརླག་
ཏུ་བྲམ་ཟེའི་རིགས་སུ་སྐུ་འཁྲུངས། གཞོན་དུས་ནས་མུ་སྟེགས་པའི་གྲུབ་མཐའ་
དང་རིག་གནས་ལ་མཁས་པར་སྦྱངས། དེ་ནས་རབ་བྱུང་དང་བསྙེན་རྫོགས་ཀྱི་
སྡོམ་པ་རིམ་པར་བཞེས། མཁས་མཆོག་དབྱིག་གཉེན་སློབ་དཔོན་དུ་བསྟེན་ནས་
ཐེག་པ་ཆེ་ཆུང་གི་སྡེ་སྣོད་ཀུན་ལ་མཁས་པར་སྦྱངས། ཁོང་ལ་བཀའ་རྩོམ་མང་
པོ་ཡོད་པ་ལས་ཡོངས་སུ་གྲགས་ཤིང་འཕྲིན་ལས་ཆེ་བ་ནི་ལུང་སྡེ་བཞིའི་འཁྲུགས་
པ་གོ་རིམ་དུ་བསྡེབས་པ་འདུལ་བ་མདོ་རྩ་བ་ཡིན། འདིའི་འཕྲིན་ལས་ལ་བརྟེན་
ནས་སངས་རྒྱས་བསྟན་པའི་ནང་མཛོད་འདུལ་བའི་བསྟན་པ་ཕྱོགས་དུས་ཀུན་ཏུ་
དར་ཞིང་རྒྱས་པར་གྱུར་ཏོ། །
གཞུང་འདིར་ངལ་བ་ཅུང་ཙམ་བགྱིས་པ་ཡི།།
ལྷག་བསམ་ལེགས་བྱས་དགེ་བ་དཀར་པོའི་མཐུ།།
སྐྱབས་མཆོག་ཡབ་སྲས་སྐུ་ཚེ་ཡུན་བརྟན་ཅིང་།།
ཐུགས་བཞེད་གེགས་མེད་འགྲུབ་པའི་རྒྱུ་རུ་བསྔོ།།

55
 སུམ་རྟགས་ཀྱི་སྐོར་
གོང་དུ་ཕྱོགས་སྟོན་ཞུས་པའི་འབྲེལ་ཡོད་
གཞུང་སོ་སོའི་ངོ་སྤྲོད།
སུམ་རྟགས་ཀྱི་སྐོར།
༡༽ ས་པཎ་གྱི་<<མཁས་པའི་ཁ་རྒྱན།>>བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་
ནས་ ༡༩༩༢ ལོར་བསྐྲུན་པ་གངས་ཅན་རིག་མཛོད་དེབ་ཕྲེང་ ༢༥ པ། ས་པཎ་
གསུང་འབུམ་པོད་གསུམ་པ། པར་ཐེངས་དང་པོ།
༢༽ ས་པཎ་གྱི་<<སྒྲ་འཇུག་>> གངས་ཅན་རིག་མཛོད་དེབ་ཕྲེང་ ༢༣ པ། ས་པཎ་
གསུང་འབུམ་པོད་དང་པོ། པར་ཡུལ་སོགས་གོང་བཞིན།
༣༽ དཔལ་ཁང་ལོ་ཙཱ་པ་སོགས་ཀྱི་<<ངག་སྒྲོན་རྩ་འགྲེལ་དང་དེའི་ཡང་འགྲེལ།>> མི་
རིགས་དཔེ་སྐྲུན་ཁང་ནས་ ༡༩༨༩ ལོར་བསྐྲུན་པ། པར་ཐེངས་དང་པོ།
༤༽ <<གསེར་ཏོག་སུམ་རྟགས་>> མི་རིགས་དཔེ་སྐྲུན་ཁང་ནས་ ༡༩༩༥ ལོར་བསྐྲུན་པ།
པར་ཐེངས་གཉིས་པ།
༥༽ པྲ་ཏིའི་<<སུམ་རྟགས་དགོངས་འགྲེལ།>> མཚོ་སྔོན་མི་རིགས་དཔེ་སྐྲུན་ཁང་ནས་
༡༩༩༢ ལོར་བསྐྲུན་པ། པར་ཐེངས་བཞི་པ། །
པ༽ སི་ཏུའི་སུམ་རྟགས་<<མུ་ཏིག་ཕྲེང་མཛེས།>> མཚོ་སྔོན་མི་རིགས་དཔེ་སྐྲུན་ཁང་
ནས་ ༡༩༩༣ ལོར་བསྐྲུན་པ། པར་ཐེངས་དྲུག་པ། །
༧༽ དབྱངས་ཅན་ངག་དབང་གི་<<སུམ་རྟགས་བཤད་སྦྱར་ལེགས་བཤད་གཅེས་བསྡུས།>> སི་
ཁྲོན་མི་རིགས་དཔེ་སྐྲུན་ཁང་ནས་ ༡༩༨༩ ལོར་བསྐྲུན་པ། པར་ཐེངས་དང་པོ།
༨༽ ཡོངས་འཛིན་པཎྜི་ཏ་རྗེ་དཀོན་མཆོག་ཤེས་རབ་ཀྱི་<<སུམ་རྟགས་ཀྱི་བཞེད་མཚམས་གསལ་
བའི་སྒྲོན་མེ།>>ཀིརྟིའི་བྱེས་པ་གྲྭ་ཚང་ནས་ ༢༠༠༠ ལོར་བསྐྲུན་པ། པར་ཐེངས་དང་པོ།

གཞུང་སོ་སོའི་ངོ་སྤྲོད། 256
༩༽ ཞ་ལུ་ལོ་ཙཱ་པའི་<<སུམ་ཅུ་པའི་རྣམ་འགྲེལ།>>མཚོ་སྔོན་མི་རིགས་དཔེ་སྐྲུན་ཁང་
ནས་ ༡༩༩༧ ལོར་བསྐྲུན་པ་<<སུམ་རྟགས་ཀྱི་དཔེ་རྒྱུན་དཀོན་པོ་འགའ་ཕྱོགས་གཅིག་
ཏུ་བསྒྲིགས་པ་མུ་ཏིག་ཕྲེང་བ།>>པར་ཐེངས་དང་པོ།
༡༠༽ ལྕང་སྐྱའི་<<སུམ་རྟགས་འགྲེལ་པ་བློ་ལྡན་དགའ་སྐྱེད།>>པར་ཡུལ་སོགས་གོང་
(༩) བཞིན།
༡༡༽ ཀརྨ་སྨོན་ལམ་འོད་ཟེར་གྱི་<<སུམ་འགྲེལ་ལེགས་བཤད་སྣང་བ་དམ་པ།>>པར་ཡུལ་
སོགས་གོང་(༩) ལྟར། །
༡༢༽ དངུལ་ཆུ་དྷརྨ་བྷ་དྲའི་<<སི་ཏུའི་ཞལ་ལུང་།>> བོད་གཞུང་ཤེས་རིག་པར་ཁང་ནས་
༡༩༩༩ ལོར་བསྐྲུན་པ། པར་ཐེངས་དགུ་པ།
༡༣༽ ཚེ་ཏན་ཞབས་དྲུང་གི་<<ཐོན་མིའི་ཞལ་ལུང་།>>ཀན་སུའུ་མི་རིགས་དཔེ་སྐྲུན་ཁང་
ནས་ ༡༩༩༠ ལོར་བསྐྲུན་པ། འདོན་ཐེངས་ལྔ་པ། །
༡༤༽ ཨ་ལག་ཤ་ངག་དབང་བསྟན་དར་གྱི་<<ཡིག་བཤད་མཁས་པའི་ཁ་རྒྱན། » མི་རིགས་
དཔེ་སྐྲུན་ཁང་ནས་ ༡༩༨༢ ལོར་བསྐྲུན་པ། པར་ཐེངས་གཉིས་པ། །
༡༥༽ དམུ་དགེ་བསམ་གཏན་གྱི་<<བརྡ་སྤྲོད་བློ་གསལ་དགའ་སྟོན།>>ཀན་སུའུ་མི་རིགས་
དཔེ་སྐྲུན་ཁང་ནས་ ༡༩༩༡ ལོར་བསྐྲུན་པ། འདོན་ཐེངས་དྲུག་པ།
༡༦༽ རྡོ་རྗེ་རྒྱལ་པོའི་<<སུམ་རྟགས་ཀྱི་སྙིང་འགྲེལ་ལེགས་བཤད་འདྲེན་པའི་ཕོ་ཉ།>> བོད་
ལྗོངས་མི་དམངས་དཔེ་སྐྲུན་ཁང་ནས་ ༡༩༧༢ ལོར་བསྐྲུན་པ། པར་ཐེངས་གཉིས་པ།
༡༧༽ དྲན་པའི་ཡེ་ཤེས་གྲགས་པའི་<<སྨྲ་སྒོ་མཚོན་ཆ།>> མི་རིགས་དཔེ་སྐྲུན་ཁང་ནས་ ༡༩༨༠
ལོར་བསྐྲུན་པ། པར་ཐེངས་དང་པོ།
༡༨༽ ངག་དབང་བསྟན་དར་གྱི་<<སུམ་རྟགས་འགྲེལ་པ་སྐལ་ལྡན་ཡིད་ཀྱི་པདྨ་འབྱེད་པའི་
སྣང་མཛོད།>> པར་ཡུལ་དང་ལོ་ཁམས་སོགས་གོང་གི་ཞ་ལུ་ལོ་ཙཱ་བའི་སུམ་འགྲེལ་དང་
གཅིག་མཚུངས་ཡིན།
༡༩༽ མཁྱེན་རབ་འོད་གསལ་གྱི་<<རྟགས་འཇུག་དཀའ་འགྲེལ་གནད་ཀྱི་སྒྲོན་མེ། > སི་
ཁྲོན་མི་རིགས་དཔེ་སྐྲུན་ཁང་ནས་ ༡༩༨༨ ལོར་བསྐྲུན་པ། པར་ཐེངས་དང་པོ།
༢༠༽ དབྱངས་ཅན་དགའ་བློའི་<<དགོངས་འགྲེལ་རབ་གསལ་སྣང་བ།>>པར་ཡུལ་སོགས་

257
སུམ་རྟགས་ཀྱི་སྐོར།
པྲ་ཏིའི་སུམ་རྟགས་འགྲེལ་པ་དང་གཅིག་མཚུངས་ཡིན།
༢༡༽ དོར་ཞིའི་<<བརྡ་སྤྲོད་རིག་པའི་དོན་འགྲེལ་ཕྱོགས་བསྒྲིགས།>> ཀན་སུའུ་མི་རིགས་
དཔེ་སྐྲུན་ཁང་ནས་ ༡༩༨༧ ལོར་བསྐྲུན་པ། པར་ཐེངས་དང་པོ།
༢༢༽ ཨ་ལག་ཤ་བསྟན་དར་ལྷ་རམས་པའི་<<རྟགས་འགྲེལ་རབ་གསལ་སྣང་བ།>>པར་
ཡུལ་སོགས་ཞ་ལུ་ལོ་ཙཱ་པའི་སུམ་རྟགས་འགྲེལ་པ་དང་གཅིག་མཚུངས་ཡིན
༢༣༽ དབྱངས་ཅན་གྲུབ་པའི་རྡོ་རྗེའི་<<དཀའ་གནད་གསལ་བའི་མེ་ལོང་།>> བོད་གཞུང་
ཤེས་རིག་པར་ཁང་ནས་ ༡༩༩༩ ལོར་བསྐྲུན་པ། པར་ཐེངས་དགུ་པ། །
༢༤༽ ལྕེ་ཁྱི་འབྲུག་གི་<<གནས་བརྒྱད་ཆེན་པོའི་རྩ་བ་དང་འགྲེལ་པ།>>བོད་ལྗོངས་མི་དམངས་
དཔེ་སྐྲུན་ཁང་ནས་ ༡༩༨༨ ལོར་བསྐྲུན་པ། པར་ཐེངས་དང་པོ།

གཞུང་སོ་སོའི་ངོ་སྤྲོད། 258
སྙན་ངག་གི་སྐོར།
༡༽ རིན་སྤུངས་ངག་དབང་འཇིག་གྲགས་ཀྱི་<<སྙན་འགྲེལ་མི་འཇིགས་སེངྒེའི་ང་རོ།>>མཚོ་
སྔོན་མི་རིགས་དཔེ་སྐྲུན་ཁང་ནས་ ༡༩༩༥ ལོར་བསྐྲུན་པ། པར་ཐེངས་དང་པོ།
༢༽ མཁན་པོ་སྟོབས་ལྡན་རབ་འབྱམས་པའི་<< སྙན་ངག་མེ་ལོང་གི་ཟིན་ཐོ་དྲན་
པའི་གསལ་འདེབས།>>མཚོ་སྔོན་མི་རིགས་དཔེ་སྐྲུན་ཁང་ནས་ ༡༩༩༦ ལོར་
བསྐྲུན་པ། པར་ཐེངས་དང་པོ།
༣༽ དུང་དཀར་བློ་བཟང་འཕྲིན་ལས་ཀྱི་<<སྙན་ངག་ལ་འཇུག་ཚུལ་ཚིག་རྒྱན་རིག་པའི་སྒོ་
འབྱེད།>>མཚོ་སྔོན་མི་རིགས་དཔེ་སྐྲུན་ཁང་ནས་ ༡༩༨༨ ལོར་བསྐྲུན་པ། པར་
ཐེངས་གསུམ་པ།
༤༽ ཚེ་ཏན་ཞབས་དྲུང་གི་<<སྙན་ངག་སྤྱི་དོན།>>ཀན་སུའུ་མི་རིགས་དཔེ་སྐྲུན་ཁང་ནས་
༡༩༨༡ ལོར་བསྐྲུན་པ། པར་ཐེངས་དང་པོ།
༥༽ རྡོ་རྗེ་རྒྱལ་པོའི་<<གསུང་རྩོམ་ཕྱོགས་བསྒྲིགས>> ཀྲུང་གོའི་བོད་ཀྱི་ཤེས་རིག་དཔེ་སྐྲུན་
ཁང་ནས་ ༡༩༩༢ ལོར་བསྐྲུན་པ། པར་ཐེངས་དང་པོ།
༦༽ ཀིརྟི་སྐུ་ཕྲེང་བཅུ་གཅིག་པའི་<<ཟློས་གར་རིག་གནས།>> ཀིརྟིའི་བྱེས་པ་གྲྭ་ཚང་ནས་
༡༩༩༦ ལོར་འགྲེམས་སྤེལ་བྱས་པ། པར་ཐེངས་དང་པོ།
༧༽ གསང་བདག་རྡོ་རྗེའི་<<མིག་ཡིད་རྣ་བའི་དགའ་སྟོན་ལེགས་བཤད་གཏེར་གྱི་བུམ་
བཟང་།>>བོད་ལྗོངས་མི་དམངས་དཔེ་སྐྲུན་ཁང་ནས ༡༩༩༤ ལོར་བསྐྲུན་པ། པར་
ཐེངས་ དངཔོ།
༨༽ བསེ་ཚང་བློ་བཟང་དཔལ་ལྡན་གྱི་<<ཚངས་སྲས་བཞད་པའི་སྒྲ་དབྱངས།>>ཀན་སུའུ་མི་རིགས་
དཔེ་སྐྲུན་ཁང་ནས་ ༡༩༨༩ ལོར་བསྐྲུན་པ། པར་ཐེངས་གསུམ་པ།
༩༽ བོད་མཁས་པའི་<<སྙན་ངག་རྩ་འགྲེལ།>>མཚོ་སྔོན་མི་རིགས་དཔེ་སྐྲུན་ཁང་ནས་༡༩༨༩
ལོར་བསྐྲུན་པ། པར་ཐེངས་གཉིས་པ།

259
 སྙན་ངག་གི་སྐོར།
༡༠༽ སྡེ་སྲིད་སངས་རྒྱས་རྒྱ་མཚོའི་<<སྙན་འགྲེལ་དབྱངས་ཅན་དགྱེས་གླུའི་མཆན་འགྲེལ།>>མཚོ་
སྔོན་མི་རིགས་དཔེ་སྐྲུན་ཁང་ནས་ ༡༩༩༦ ལོར་བསྐྲུན་པ། པར་ཐེངས་དང་པོ།
༡༡༽ ཁམས་སྤྲུལ་བསྟན་འཛིན་ཆོས་ཀྱི་ཉི་མའི་<<རྒྱན་གྱི་བསྟན་བཅོས་དབྱངས་ཅན་ངག་
གི་རོལ་མཚོ།>>བོད་ལྗོངས་མི་དམངས་དཔེ་སྐྲུན་ཁང་ནས་ 
༡༩༨༦ ལོར་བསྐྲུན་པ།
པར་ཐེངས་དང་པོ།
༡༢༽ རྒྱལ་དབང་ལྔ་པ་བློ་བཟང་རྒྱ་མཚོའི་<<དཀའ་འགྲེལ་དབྱངས་ཅན་དགྱེས་གླུ།>> མི་
རིགས་དཔེ་སྐྲུན་ཁང་ནས་ ༡༩༩༢ ལོར་བསྐྲུན་པ། གངས་ཅན་རིག་བརྒྱའི་སྒོ་འབྱེད་
ལྡེ་མིག་གི་དེབ་ཕྲེང་ ༡༩ པ། པར་ཐེངས་དང་པོ།
༡༣༽ དོར་ཞིའི་<<
སྙན་ཚིག་རིག་པའི་ཤེས་བྱ་གནད་བསྡུས་ཀྱི་དོན་འགྲེལ་ཤེས་བྱའི་གནད་
གསལ།>>མཚོ་སྔོན་མི་རིགས་དཔེ་སྐྲུན་ཁང་ནས་ ༡༩༩༢ ལོར་བསྐྲུན་པ། བོད་ཀྱི་
དེང་རབས་རྩོམ་རིག་དཔེ་ཚོགས་ལས་<<སྙན་ངག་གི་རྣམ་བཤད>>འདོན་ཐེངས་གཉིས་པ།

གཞུང་སོ་སོའི་ངོ་སྤྲོད། 260
རྒྱལ་རབས་ཀྱི་སྐོར།
༡༽ བྲག་དགོན་པ་དཀོན་མཆོག་བསྟན་པ་རབ་རྒྱས་ཀྱི་<<མདོ་སྨད་ཆོས་འབྱུང་།>>ཀན་སུའུ་མི་རིགས་
དཔེ་སྐྲུན་ཁང་ནས་ ༡༩༨༢ ལོར་བསྐྲུན་པ། པར་ཐེངས་གསུམ་པ། །
༢༽ ཞྭ་སྒབ་པ་དབང་ཕྱུག་བདེ་ལྡན་གྱི་<<སྲིད་དོན་རྒྱལ་རབས།>> ལྡི་ལི་ལཀྵིའི་པར་ཁང་ནས་ ༡༩༧༦
ལོར་བསྐྲུན་པ། པར་ཐེངས་དང་པོ།
༣༽ གུང་ཐང་བསྟན་པའི་སྒྲོན་མེས་མཛད་པ་<<ཐུའུ་བཀྭན་ཆོས་ཀྱི་ཉི་མའི་རྟོགས་བརྗོད་པདྨ་དཀར་
པོ།>>ཀན་སུའུ་མི་རིགས་དཔེ་སྐྲུན་ཁང་ནས་ ༡༩༩༢ ལོར་བསྐྲུན་པ། པར་ཐེངས་དང་པོ།
༤༽ <<དོན་གྲུབ་རྒྱལ་གྱི་དཔྱད་རྩོམ་ཕྱོགས་བསྒྲིགས།>> མི་རིགས་དཔེ་སྐྲུན་ཁང་ནས་ ༡༩༩༧ ལོར་
བསྐྲུན་པ། པར་ཐེངས་དང་པོ།
༥༽ མགོན་པོ་སྐྱབས་ཀྱི་<< རྒྱ་ནག་ཆོས་འབྱུང་།>> སི་ཁྲོན་མི་རིགས་དཔེ་སྐྲུན་ཁང་ནས་ ༡༩༩༨ ལོར་
བསྐྲུན་པ། པར་ཐེངས་གཉིས་པ།
༦༽ དགེ་འདུན་ཆོས་འཕེལ་གྱི་<<དེབ་དཀར།>>བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་ནས་ ༡༩༩༠
ལོར་བསྐྲུན་པ། གངས་ཅན་རིག་མཛོད་དེབ་ ༡༢ པ། དགེ་ཆོས་གསུང་འབུམ་པོད་གསུམ་པ།
པར་ཐེངས་དང་པོ། །
༧༽ རྒྱལ་དབང་ལྔ་པའི་<<དེབ་ཐེར་དཔྱིད་ཀྱི་རྒྱལ་མོའི་གླུ་དབྱངས།>> མི་རིགས་དཔེ་སྐྲུན་ཁང་ནས་
༡༩༩༡ ལོར་བསྐྲུན་པ། པར་ཐེངས་ལྔ་པ། །
༨༽ འགོས་ལོ་གཞོན་ནུ་དཔལ་གྱི་<<དེབ་ཐེར་སྔོན་པོ།>>སི་ཁྲོན་མི་རིགས་དཔེ་སྐྲུན་ཁང་ནས་ ༡༩༨༧
ལོར་བསྐྲུན་པ། པར་ཐེངས་གསུམ་པ།
༩༽ ཆབ་སྤེལ་ཚེ་བརྟན་ཕུན་ཚོགས་དང་ནོར་བྲང་ཨོ་རྒྱན་གཉིས་ཀྱིས་བསྒྲིགས་པའི་<<བོད་ཀྱི་ལོ་རྒྱུས་
རགས་ རིམ་གཡུ་ཡི་ཕྲེང་བ།>> བོད་ལྗོངས་དཔེ་རྙིང་དཔེ་སྐྲུན་ཁང་ནས་ ༡༩༨༩ ལོར་བསྐྲུན་པ།
པར་ཐེངས་དང་པོ།
༡༠༽ དབང་རྒྱལ་དང་བསོད་ནམས་སྐྱིད་གཉིས་ཀྱིས་བསྒྱུར་བསྒྲིགས་བྱས་པའི་<<ཏུན་ཧོང་ནས་ཐོན་པའི་བོད་
ཀྱི་ལོ་རྒྱུས་ཡིག་ཆ།>> མི་རིགས་དཔེ་སྐྲུན་ཁང་ནས་ ༡༩༩༢ ལོར་བསྐྲུན་པ། པར་ཐེངས་དང་པོ།
༡༡༽ བསོད་ནམས་སྐྱིད་དང་དབང་རྒྱལ་གཉིས་ཀྱིས་བསྒྱུར་བསྒྲིགས་བྱས་པའི་<<བོད་ཀྱི་གནའ་རབས་ཡིག་ཆ་
གཅེས་བསྡུས།>> མི་རིགས་དཔེ་སྐྲུན་ཁང་ནས་ ༡༩༨༣ ལོར་བསྐྲུན་པ། པརཐེངས་དང་པོ།

261 ནང་ཆོས་ཀྱི་སྐོར།
ཆོས་འབྱུང་གི་སྐོར།
༡༽ བཀའ་འགྱུར། མདོ་ཧ་པ། ཞོལ་དཔར་མ།
༢༽ <<མདོ་མཛངས་བླུན།>>མཚོ་སྔོན་མི་རིགས་དཔེ་སྐྲུན་ཁང་ནས་ ༡༩༨༧ ལོར་བསྐྲུན་
པ། པར་ཐེངས་གཉིས་པ།
༣༽ སློབ་དཔོན་དཔའ་བོ་དང་སློབ་དཔོན་ཆོས་ཀྱི་གྲགས་པ་རྣམ་གཉིས་ཀྱིས་མཛད་པའི་<<སྐྱེས་
རབས་སོ་བཞི་པའི་རྩ་འགྲེལ།>>མཚོ་སྔོན་མི་རིགས་སློབ་གྲྭ་ཆེན་མོས་ ༡༩༨༨ ལོར་
པར་དུ་བསྐྲུན་པ། །
༤༽ པདྨ་ཆོས་འཕེལ་གྱི་<<སྐྱེས་རབས་དཔག་བསམ་འཁྲི་ཤིང་།>> སི་ཁྲོན་མི་རིགས་དཔེ་
སྐྲུན་ཁང་ནས་༡༩༩༡ ལོར་བསྐྲུན་པ། པར་ཐེངས་དང་པོ།
༥༽ དཔའ་བོ་གཙུག་ལག་ཕྲེང་བའི་<< ཆོས་འབྱུང་མཁས་པའི་དགའ་སྟོན།>> མི་རིགས་
དཔེ་སྐྲུན་ཁང་ནས་ ༡༩༨༦ ལོར་བསྐྲུན་པ། པར་ཐེངས་དང་པོ།
༦༽ ཏཱ་ར་ནཱ་ཐའི་<<རྒྱ་གར་ཆོས་འབྱུང་།>> སི་ཁྲོན་མི་རིགས་དཔེ་སྐྲུན་ཁང་ནས་ ༡༩༨༦
ཁ• བསrrarསs=
ལོར་བསྐྲུན་པ། པར་ཐེངས་དང་པོ། །
༧༽ གུ་རུ་བཀྲ་ཤིས་ཀྱི་<<གུ་བཀྲའི་ཆོས་འབྱུང་།>>ཀྲུང་གོ་བོད་ཀྱི་ཤེས་རིག་དཔེ་སྐྲུན་ཁང་
ནས་ ༡༩༩༠ ལོར་བསྐྲུན་པ། པར་ཐེངས་དང་པོ།
༨༽ སུམ་པ་ཡེ་ཤེས་དཔལ་འབྱོར་གྱི་<<ཆོས་འབྱུང་དཔག་བསམ་ལྗོན་བཟང་།>>ཀན་སུའུ་
མི་རིགས་དཔེ་སྐྲུན་ཁང་ནས་ ༡༩༩༢ ལོར་བསྐྲུན་པ། པར་ཐེངས་དང་པོ།
༩༽ ཡོངས་འཛིན་ཡེ་ཤེས་རྒྱལ་མཚན་གྱི་<<ལམ་རིམ་བླ་མ་བརྒྱུད་པའི་རྣམ་ཐར།>>བོད་
ལྗོངས་མི་དམངས་དཔེ་སྐྲུན་ཁང་ནས་ ༡༩༩༠ ལོར་བསྐྲུན་པ། པར་ཐེངས་དང་པོ།
༡༠༽ ཚུལ་ཁྲིམས་རིན་ཆེན་གྱི་<<བསྟན་འགྱུར་དཀར་ཆག>>བོད་ལྗོངས་མི་དམངས་དཔེ་
སྐྲུན་ཁང་ནས་ ༡༩༨༥ ལོར་བསྐྲུན་པ། པར་ཐེངས་དང་པོ།
༡༡༽ <<ཐུའུ་བཀཱན་གྲུབ་མཐའ།>>ཀན་སུའུ་མི་རིགས་དཔེ་སྐྲུན་ཁང་ནས་ ༡༩༨༥ ལོར་
བསྐྲུན་པ། པར་ཐེངས་གཉིས་པ།

262
ཆོས་འབྱུང་གི་སྐོར།
༡༢༽ ལྕང་སྐྱ་རོལ་པའི་རྡོ་རྗེའི་<<གྲུབ་མཐའ་ཐུབ་བསྟན་ལྷུན་པོའི་མཛེས་རྒྱན་>>ཀྲུང་གོ་
བོད་ཀྱི་ཤེས་རིག་དཔེ་སྐྲུན་ཁང་ནས་ ༡༩༨༩ ལོར་བསྐྲུན་པ། པར་ཐེངས་དང་པོ།
༡༣༽ མཁས་པ་ལྡེའུའི་<<རྒྱ་བོད་ཀྱི་ཆོས་འབྱུང་རྒྱས་པ།>>བོད་ལྗོངས་མི་དམངས་དཔེ་སྐྲུན་
ཁང་ནས་ ༡༩༨༧ ལོར་བསྐྲུན་པ། པར་ཐེངས་དང་པོ།
༡༤༽ འགོས་ལོ་གཞོན་ནུ་དཔལ་གྱི་<<དེབ་ཐེར་སྔོན་པོ།>> སྟོད་ཆ། སི་ཁྲོན་མི་རིགས་དཔེ་
སྐྲུན་ཁང་ནས་ ༡༩༨༧ ལོར་བསྐྲུན་པ། པར་ཐེངས་གསུམ་པ།
༡༥༽ ས་སྐྱ་བསོད་ནམས་རྒྱལ་མཚན་གྱི་<<རྒྱལ་རབས་གསལ་བའི་མེ་ལོང་།>> མི་རིགས་
དཔེ་སྐྲུན་ཁང་ནས་ ༡༩༨༨ ལོར་བསྐྲུན་པ། པར་ཐེངས་གསུམ་པ།
༡༦༽ ཀོང་སྤྲུལ་ཡོན་ཏན་རྒྱ་མཚོའི་<<ཤེས་བྱ་ཀུན་ཁྱབ་>>སྟོད་ཆ། མི་རིགས་དཔེ་སྐྲུན་
ཁང་ནས་ ༡༩༨༣ ལོར་བསྐྲུན་པ། པར་ཐེངས་དང་པོ།
༡༧༽ ཀློང་ཆེན་རབ་འབྱམས་པ་དྲི་མེད་འོད་ཟེར་གྱི་<< ཀློང་ཆེན་ཆོས་འབྱུང་།>>བོད་ལྗོངས་
བོད་ཡིག་དཔེ་རྙིང་དཔེ་སྐྲུན་ཁང་ནས་ ༡༩༩༡ ལོར་བསྐྲུན་པ། པར་ཐེངས་དང་པོ།
༡༨༽ དཔལ་འབྱོར་བཟང་པོའི་<< རྒྱ་བོད་ཡིག་ཚང་ཆེན་མོ།>> སི་ཁྲོན་མི་རིགས་དཔེ་སྐྲུན་
ཁང་ནས་ ༡༩༨༥ ལོར་བསྐྲུན་པ། པར་ཐེངས་དང་པོ།
༡༩༽ ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་<<བོད་སོག་ཆོས་འབྱུང་།>>མི་རིགས་
དཔེ་སྐྲུན་ཁང་ནས་ ༡༩༩༢ ལོར་བསྐྲུན་པ། གངས་ཅན་རིག་བརྒྱའི་སྒོ་འབྱེད་ལྡེ་མིག་
དེབ་ཕྲེང ༡༨ པ། པར་ཐེངས་དང་པོ།
༢༠༽ རྒྱལ་དབང་ལྔ་པ་བློ་བཟང་རྒྱ་མཚོའི་<<བོད་ཀྱི་དེབ་ཐེར་དཔྱིད་ཀྱི་རྒྱལ་མོའི་གླུ་
དབྱངས།>> མི་རིགས་དཔེ་སྐྲུན་ཁང་ནས་ ༡༩༨༨ ལོར་བསྐྲུན་པ། པར་ཐེངས་
བཞི་པ།
༢༡༽ སྤྱི་ནོར་༧གོང་ས་༧སྐྱབས་མགོན་ཆེན་པོའི་བཀའ་སློབ་གསུང་བཤད་<ནང་པའི་ལྟ་
སྤྱོད་ཀུན་བཏུས།>>རིགས་སློབ་ལྷག་བརྩེགས་ཚོགས་ཆུང་ནས་ ༡༩༩༦ ལོར་
བསྐྲུན་པ། །
༢༢༽ ༧གོང་ས་༧སྐྱབས་མགོན་ཆེན་པོའི་བཀའ་སློབ་གསུང་འཕྲིན་<<བོད་གངས་ཅན་
གྱི་ཁྱད་ནོར།>>དྷ་ས་རིགས་སློབ་ལྷག་བརྩེགས་ཚོགས་ཆུང་ནས་ ༢༠༠༠ ལོར་

263 ནང་ཆོས་ཀྱི་སྐོར།
པར་དུ་བསྐྲུན་པ།
༢༣༽ ཚེ་ཏན་ཞབས་དྲུང་གི་<<སྙན་ངག་སྤྱི་དོན།>>ཀན་སུའུ་མི་དམངས་དཔེ་སྐྲུན་ཁང་ནས་
༡༩༨༡ ལོར་བསྐྲུན་པ། པར་ཐེངས་དང་པོ།
༢༤༽ མཁྱེན་རབ་དབང་ཕྱུག་གི་<<གྲུབ་མཐའ་རིན་ཆེན་ཕྲེང་བའི་ཚིག་འགྲེལ་ཐོར་བུ།>> མི་
རིགས་དཔེ་སྐྲུན་ཁང་ནས་ ༡༩༩༦ ལོར་བསྐྲུན་པ། པར་ཐེངས་དང་པོ།
༢༥༽ པཎ་ཆེན་བསོད་ནམས་གྲགས་པའི་<<དེབ་ཐེར་དམར་པོ་གསར་མ།>>བོད་ལྗོངས་
མི་དམངས་དཔེ་སྐྲུན་ཁང་ནས་ ༡༩༨༩ ལོར་བསྐྲུན་པ། པར་ཐེངས་དང་པོ།
༢༦༽ <<ཚལ་པའི་དེབ་དམར།>>མི་རིགས་དཔེ་སྐྲུན་ཁང་ནས་ ༡༩༩༣ ལོར་བསྐྲུན་པ།
པར་ཐེངས་གསུམ་པ།
༢༧༽ སྐལ་བཟང་ཆོས་ཀྱི་རྒྱ་མཚོའི་<<སྟོན་པའི་རྣམ་ཐར་ཆེན་མོ།>> མཚོ་སྔོན་མི་རིགས་
དཔེ་སྐྲུན་ཁང་ནས་ ༡༩༩༤ ལོར་བསྐྲུན་པ། པར་ཐེངས་དང་པོ།
༢༨༽ ཁང་དཀར་ཚུལ་ཁྲིམས་སྐལ་བཟང་གི་<<དེབ་སྔོན་གསར་མ།>> སྟོད་ཆ། གངས་
ལྗོངས་ནང་རིག་མཐུན་ཚོགས་ཀྱིས་ ༡༩༩༠ ལོར་བསྐྲུན་པ།
༢༩༽ ཀུན་མཁྱེན་འཇམ་དབྱངས་བཞད་པའི<<མཛོད་མཐའ་དཔྱོད།>>དཔེ་གཟུགས།
༣༠༽ རྗེ་དཀོན་མཆོག་འཇིགས་མེད་དབང་པོའི་<<ཆོས་ཀྱི་རྣམ་གྲངས།>>མཚོ་སྔོན་མི་རིགས་
དཔེ་སྐྲུན་ཁང་ནས་ ༡༩༨༩ ལོར་བསྐྲུན་པ། པར་ཐེངས་ལྔ་པ། །

༧རོང་ཆེན་བསྟན་པའི་སྒྲོན་མེ་ྋསྐྱབས་མགོན་ཀིརྟི་སྐུ་ཕྲེང་བཅུ་གཅིག་པ་རྗེ་
བློ་བཟང་བསྟན་འཛིན་འཇིགས་མེད་ཡེ་ཤེས་རྒྱ་མཚོ་དཔལ་བཟང་པོ་མཆོག་
ཕྱི་ལུགས་ལྟར་ན་འདི་ལོར་དགུང་གྲངས་དྲུག་ཅུར་ཕེབས་པའི་དགའ་སྟོན་དང་
སྐུ་ཚེ་ཞབས་པད་ཡུན་དུ་བརྟན་པའི་ཞབས་བརྟན་ཆེད་བཞུགས་སྒར་ཀིརྟིའི་བྱེས་
པ་གྲྭ་ཚང་ནས་དམིགས་བསལ་གྱིས་འགྲེམས་སྤེལ་བྱས
རྩོམ་སྒྲིག་ཚོགས་ཆུང་།
རྩོམ་སྒྲིག་འགན་འཛིན། རེ་མདོ་སེངྒེ། (སྟག་ཚང་ལྷ་མོ་ཀིརྟིའི་དགོན།）
རྩོམ་སྒྲིག་ལས་རོགས། མཛོད་ཚང་བློ་བསྟན། གད་འོག་བསྟན་འཛིན། (རྔ་པ་ཀིརྟིའི་དགོན།）
དཀའ་ཐུབ།( སྟག་ཚང་ལྷ་མོ་ཀིརྟིའི་དགོན།）
གློག་ཀླད་དུ་འཇུག་མཁན། འཇམ་བྷེ།
ཀིརྟིའི་བྱེས་པ་གྲྭ་ཚང་གི་དེབ་སྤྱིའི་འདོན་ཐེངས་ཉེར་བདུན་པ།
ལམ་སྟོན་སྒྲོན་མེའི་ཕྲེང་བའི་དེབ་ཕྲེང་གཉིས་པ་དྲིས་ལན་སྐོར་གྱི་དེབ་དང་པོ
། འདོན་ཐེངས་དང་པོ།
ཕྱི་ལོ་ ༢༠༠༢ ཟླ་ ༡ ཚེས་ ༢༠ ལ།
Kirti Jepa Dasang
Institute of Higher Tibetan Studies
Thardho Ling Road,
P0. Mcleod Ganj-176219
Upper Dharamsala
Distt. Kangra (H .P.) India.

